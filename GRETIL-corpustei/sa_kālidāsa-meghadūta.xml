<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="sa_kAlidAsa-meghadUta">
  <teiHeader xml:lang="en">
  <fileDesc>
  <titleStmt>
	<title>Meghadūta</title>
	<author>Kālidāsa</author>
	<respStmt>
	 <resp when-custom="July 2013">data entry</resp>
	 <name>Asko Parpola</name>
	</respStmt>
	<respStmt>
	 <resp>contribution to GRETIL</resp>
	 <name>Asko Parpola</name>
	</respStmt>
	<respStmt>
	 <resp>initial normalization and conversion to legacy GRETIL formats</resp>
	 <name>Reinhold Grünendahl</name>
	</respStmt>
	<respStmt>
	 <resp>normalization and conversion to TEI-conformant markup</resp>
	 <name>Maximilian Mehner</name>
	</respStmt>
  </titleStmt>

  <publicationStmt>
	<publisher>Göttingen Register of Electronic Texts in Indian Languages (GRETIL), SUB Göttingen</publisher>
	<availability>
	 <p>This e-text was provided to GRETIL in good faith that no copyright rights have been infringed.
	 If anyone wishes to assert copyright over this file, please contact the GRETIL management at <email>gretil(at)sub(dot)uni-goettingen(dot)de</email>.
	 The file will be immediately removed pending resolution of the claim.</p>

	 <licence target="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International License.</licence>
	</availability>
	<date when-iso="2020-07-31"/>
  </publicationStmt>

  <notesStmt>
	<note>This file has been created by mass conversion of GRETIL's Sanskrit corpus from <ref target="http://gretil.sub.uni-goettingen.de/gretil/1_sanskr/5_poetry/2_kavya/kmeghdau.htm">kmeghdau.htm</ref>. Due to the heterogeneity of the sources the header markup might be suboptimal. For the sake of transparency the header of the legacy file is documented in the <gi>note</gi> element below:</note>
	<note type="legacyheader">
	 Kalidasa: Meghaduta
<lb/>Based on the edition by S. K. De: Megha-dūta of Kālidāsa,
<lb/>2nd rev. ed. by V. Raghavan. New Delhi : Sahitya Akademi 1970
<lb/>
<lb/>Input by Asko Parpola
<lb/>July 2013
<lb/>
<lb/>TEXT WITH PADA MARKERS
	</note>
  </notesStmt>

  <sourceDesc>
	<bibl>S. K. De: Megha-dūta of Kālidāsa, 2nd rev. ed. by V. Raghavan. New Delhi : Sahitya Akademi 1970</bibl>
  </sourceDesc>
  </fileDesc>

  <encodingDesc>
  <projectDesc>
	<p>The Göttingen Register of Electronic Texts in Indian Languages (GRETIL) is a resource platform providing standardized machine-readable texts in Indian languages that have been contributed by various individuals and institutions.</p>
  </projectDesc>

  <editorialDecl>
	<correction>
	 <p>Apparent errors have been silently corrected.</p>
	</correction>

	<normalization>
	 <p>GRETIL normalizes all texts contributed consistently for each language.
	 Sanskrit texts are normalized in accordance with the scheme of the International Alphabet of Sanskrit Transliteration (IAST) in order to facilitate word search across its corpus without additional transformations.</p>

	 <p>All characters that were fully equivalent to an IAST-conformant character in the text file contributed have been made to conform to the character list below.
	 Non-conformant characters with additional information including accents, capitalization, and whitespace have been preserved as <gi>orig</gi> elements inside <gi>choice</gi> elements with their IAST-conformant equivalent in <gi>reg</gi> elements for the creation of a plain text.
	 These additional informations will be available only in those transformations of this file that display the original information.</p>

	 <p><table>
	 <head>Characters Used for the Transliteration of Sanskrit according to IAST</head>
	 <row role="label">
	 <cell>Character</cell>
	 <cell>Character Name</cell>
	 <cell>Unicode Code Point</cell>
	 </row>
	 <row>
	 <cell>a</cell>
	 <cell>LATIN SMALL LETTER A</cell>
	 <cell>U+0061</cell>
	 </row>
	 <row>
	 <cell>ā</cell>
	 <cell>LATIN SMALL LETTER A WITH MACRON</cell>
	 <cell>U+0101</cell>
	 </row>
	 <row>
	 <cell>i</cell>
	 <cell>LATIN SMALL LETTER I</cell>
	 <cell>U+0069</cell>
	 </row>
	 <row>
	 <cell>ī</cell>
	 <cell>LATIN SMALL LETTER I WITH MACRON</cell>
	 <cell>U+012B</cell>
	 </row>
	 <row>
	 <cell>u</cell>
	 <cell>LATIN SMALL LETTER U</cell>
	 <cell>U+0075</cell>
	 </row>
	 <row>
	 <cell>ū</cell>
	 <cell>LATIN SMALL LETTER U WITH MACRON</cell>
	 <cell>U+016B</cell>
	 </row>
	 <row>
	 <cell>ṛ</cell>
	 <cell>LATIN SMALL LETTER R WITH DOT BELOW</cell>
	 <cell>U+1E5B</cell>
	 </row>
	 <row>
	 <cell>ṝ</cell>
	 <cell>LATIN SMALL LETTER R WITH DOT BELOW AND MACRON</cell>
	 <cell>U+1E5D</cell>
	 </row>
	 <row>
	 <cell>ḷ</cell>
	 <cell>LATIN SMALL LETTER L WITH DOT BELOW</cell>
	 <cell>U+1E37</cell>
	 </row>
	 <row>
	 <cell>ḹ</cell>
	 <cell>LATIN SMALL LETTER L WITH DOT BELOW AND MACRON</cell>
	 <cell>U+1E39</cell>
	 </row>
	 <row>
	 <cell>e</cell>
	 <cell>LATIN SMALL LETTER E</cell>
	 <cell>U+0065</cell>
	 </row>
	 <row>
	 <cell>o</cell>
	 <cell>LATIN SMALL LETTER O</cell>
	 <cell>U+006F</cell>
	 </row>
	 <row>
	 <cell>ṃ</cell>
	 <cell>LATIN SMALL LETTER M WITH DOT BELOW</cell>
	 <cell>U+1E43</cell>
	 </row>
	 <row>
	 <cell>ḥ</cell>
	 <cell>LATIN SMALL LETTER H WITH DOT BELOW</cell>
	 <cell>U+1E25</cell>
	 </row>
	 <row>
	 <cell>'</cell>
	 <cell>APOSTROPHE</cell>
	 <cell>U+0027</cell>
	 </row>
	 <row>
	 <cell>k</cell>
	 <cell>LATIN SMALL LETTER K</cell>
	 <cell>U+006B</cell>
	 </row>
	 <row>
	 <cell>g</cell>
	 <cell>LATIN SMALL LETTER G</cell>
	 <cell>U+0067</cell>
	 </row>
	 <row>
	 <cell>ṅ</cell>
	 <cell>LATIN SMALL LETTER N WITH DOT ABOVE</cell>
	 <cell>U+1E45</cell>
	 </row>
	 <row>
	 <cell>c</cell>
	 <cell>LATIN SMALL LETTER C</cell>
	 <cell>U+0063</cell>
	 </row>
	 <row>
	 <cell>j</cell>
	 <cell>LATIN SMALL LETTER J</cell>
	 <cell>U+006A</cell>
	 </row>
	 <row>
	 <cell>ñ</cell>
	 <cell>LATIN SMALL LETTER N WITH TILDE</cell>
	 <cell>U+00F1</cell>
	 </row>
	 <row>
	 <cell>ṭ</cell>
	 <cell>LATIN SMALL LETTER T WITH DOT BELOW</cell>
	 <cell>U+1E6D</cell>
	 </row>
	 <row>
	 <cell>ḍ</cell>
	 <cell>LATIN SMALL LETTER D WITH DOT BELOW</cell>
	 <cell>U+1E0D</cell>
	 </row>
	 <row>
	 <cell>ṇ</cell>
	 <cell>LATIN SMALL LETTER N WITH DOT BELOW</cell>
	 <cell>U+1E47</cell>
	 </row>
	 <row>
	 <cell>p</cell>
	 <cell>LATIN SMALL LETTER P</cell>
	 <cell>U+0070</cell>
	 </row>
	 <row>
	 <cell>b</cell>
	 <cell>LATIN SMALL LETTER B</cell>
	 <cell>U+0062</cell>
	 </row>
	 <row>
	 <cell>m</cell>
	 <cell>LATIN SMALL LETTER M</cell>
	 <cell>U+006D</cell>
	 </row>
	 <row>
	 <cell>y</cell>
	 <cell>LATIN SMALL LETTER Y</cell>
	 <cell>U+0079</cell>
	 </row>
	 <row>
	 <cell>r</cell>
	 <cell>LATIN SMALL LETTER R</cell>
	 <cell>U+0072</cell>
	 </row>
	 <row>
	 <cell>l</cell>
	 <cell>LATIN SMALL LETTER L</cell>
	 <cell>U+006C</cell>
	 </row>
	 <row>
	 <cell>v</cell>
	 <cell>LATIN SMALL LETTER V</cell>
	 <cell>U+0076</cell>
	 </row>
	 <row>
	 <cell>ś</cell>
	 <cell>LATIN SMALL LETTER S WITH ACUTE</cell>
	 <cell>U+x015B</cell>
	 </row>
	 <row>
	 <cell>ṣ</cell>
	 <cell>LATIN SMALL LETTER S WITH DOT BELOW</cell>
	 <cell>U+1E63</cell>
	 </row>
	 <row>
	 <cell>s</cell>
	 <cell>LATIN SMALL LETTER S</cell>
	 <cell>U+0073</cell>
	 </row>
	 <row>
	 <cell>h</cell>
	 <cell>LATIN SMALL LETTER H</cell>
	 <cell>U+0068</cell>
	 </row>
	 </table>
	</p>
  </normalization>

  <quotation marks="some">
	<p>If indicated unambiguously in the text file contributed quotation marks have been replaced with the <gi>q</gi> element and, in case a reference was provided, have been nested inside a <gi>cit</gi> with the respective reference provided in a <gi>ref</gi> element after the quote.</p>
  </quotation>

  <segmentation>
	<p>Unnumbered <gi>div</gi> elements are used to structure the text, using the <att>type</att> and <att>n</att> attributes in accordance with the <gi>refsDecl</gi>.</p>
  </segmentation>

  <interpretation>
	<p>Interpretive markup which is visible only in analytic transformations of this file consists of:
	<list>
	 <item>Highlighting in <gi>hi</gi> elements,</item>
	 <item>Corruptions in <gi>sic</gi> elements,</item>
	 <item>Remarks in <gi>note</gi> elements with the @resp attribute identifying the agency.</item>
	</list></p>
  </interpretation>
  </editorialDecl>

  <refsDecl>
  <p>A reference is given in the <att>xml:id</att> attributes consisting of
  <list>
	<item>a pragmatic abbreviation of the <label>title</label>: Meghadūta = KMgD,</item>
	<item>the number of the <label></label> in arabic numerals,</item>
	<item>the number of the <label>verse</label> in arabic numerals.</item>
  </list>
  </p>
  </refsDecl>
  </encodingDesc>

  <profileDesc>
  <langUsage>
  <language ident="en">English</language>
  <language ident="sa-Latn">Sanskrit</language>
  </langUsage>

  <textClass>
  <keywords scheme="http://gretil.sub.uni-goettingen.de/">
	<term>Sanskrit -- Poetry -- Kāvya</term>
  </keywords>
  </textClass>
  </profileDesc>

  <revisionDesc>
  <listChange>
  <change when-iso="2020-07-31" who="Maximilian Mehner">TEI encoding by mass conversion of GRETIL's Sanskrit corpus</change>
  </listChange>
  </revisionDesc>

</teiHeader>

<text xml:lang="sa-Latn" xml:id="KMgD">
  <body>

<lg xml:id="KMgD_1">
<l><seg type="pāda" n="a">kaś cit kāntāvirahaguruṇā svādhikārapramattaḥ</seg> <seg type="pāda" n="b">śāpenāstaṅgamitamahimā varṣabhogyeṇa bhartuḥ</seg> </l>
<l><seg type="pāda" n="c">yakṣaś cakre janakatanayāsnānapuṇyodakeṣu</seg> <seg type="pāda" n="d">snigdhacchāyātaruṣu vasatiṃ rāmagiryāśrameṣu</seg> //</l>
</lg>

<lg xml:id="KMgD_2">
<l><seg type="pāda" n="a">tasminn adrau kati cid abalāviprayuktaḥ sa kāmī</seg> <seg type="pāda" n="b">nītvā māsān kanakavalayabhraṃśariktaprakoṣṭhaḥ</seg> </l>
<l><seg type="pāda" n="c">āṣāḍhasya prathamadivase megham āśliṣṭasānuṃ</seg> <seg type="pāda" n="d">vaprakrīḍāpariṇatagajaprekṣaṇīyaṃ dadarśa</seg> //</l>
</lg>

<lg xml:id="KMgD_3">
<l><seg type="pāda" n="a">tasya sthitvā katham api puraḥ ketakādhānahetor</seg> <seg type="pāda" n="b">antarbāṣpaś ciram anucaro rājarājasya dadhyau</seg> </l>
<l><seg type="pāda" n="c">meghāloke bhavati sukhino 'py anyathāvṛtti cetaḥ</seg> <seg type="pāda" n="d">kaṇṭhāśleṣapraṇayini jane kiṃ punar dūrasaṃsthe</seg> //</l>
</lg>

<lg xml:id="KMgD_4">
<l><seg type="pāda" n="a">pratyāsanne nabhasi dayitājīvitālambanārthī</seg> <seg type="pāda" n="b">jīmūtena svakuśalamayīṃ hārayiṣyan pravṛttim</seg> </l>
<l><seg type="pāda" n="c">sa pratyagraiḥ kuṭajakusumaiḥ kalpitārghāya tasmai</seg> <seg type="pāda" n="d">prītaḥ prītipramukhavacanaṃ svāgataṃ vyājahāra</seg> //</l>
</lg>

<lg xml:id="KMgD_5">
<l><seg type="pāda" n="a">dhūmajyotiḥsalilamarutāṃ saṃnipātaḥ kva meghaḥ</seg> <seg type="pāda" n="b">saṃdeśārthāḥ kva paṭukaraṇaiḥ prāṇibhiḥ prāpaṇīyāḥ</seg> </l>
<l><seg type="pāda" n="c">ity autsukyād aparigaṇayan guhyakas taṃ yayāce</seg> <seg type="pāda" n="d">kāmārtā hi prakṛtikṛpaṇāś cetanācetaneṣu</seg> //</l>
</lg>

<lg xml:id="KMgD_6">
<l><seg type="pāda" n="a">jātaṃ vaṃśe bhuvanavidite puṣkarāvartakānāṃ</seg> <seg type="pāda" n="b">jānāmi tvāṃ prakṛtipuruṣaṃ kāmarūpaṃ maghonaḥ</seg> </l>
<l><seg type="pāda" n="c">tenārthitvaṃ tvayi vidhivaśād dūrabandhur gato 'haṃ</seg> <seg type="pāda" n="d">yācñā moghā varam adhiguṇe nādhame labdhakāmā</seg> //</l>
</lg>

<lg xml:id="KMgD_7">
<l><seg type="pāda" n="a">saṃtaptānāṃ tvam asi śaraṇaṃ tat payoda priyāyāḥ</seg> <seg type="pāda" n="b">saṃdeśaṃ me hara dhanapatikrodhaviśleṣitasya</seg> </l>
<l><seg type="pāda" n="c">gantavyā te vasatir alakā nāma yakṣeśvarāṇāṃ</seg> <seg type="pāda" n="d">bāhyodyānasthitaharaśiraścandrikādhautaharmyā</seg> //</l>
</lg>

<lg xml:id="KMgD_8">
<l><seg type="pāda" n="a">tvām ārūḍhaṃ pavanapadavīm udgṛhītālakāntāḥ</seg> <seg type="pāda" n="b">prekṣiṣyante pathikavanitāḥ pratyayād āśvasantyaḥ</seg> </l>
<l><seg type="pāda" n="c">kaḥ saṃnaddhe virahavidhurāṃ tvayy upekṣeta jāyāṃ</seg> <seg type="pāda" n="d">na syād anyo 'py aham iva jano yaḥ parādhīnavṛttiḥ</seg> //</l>
</lg>

<lg xml:id="KMgD_9">
<l><seg type="pāda" n="a">mandaṃ mandaṃ nudati pavanaś cānukūlo yathā tvāṃ</seg> <seg type="pāda" n="b">vāmaś cāyaṃ nadati madhuraṃ cātakas te sagandhaḥ</seg> </l>
<l><seg type="pāda" n="c">garbhādhānakṣaṇaparicayān nūnam ābaddhamālāḥ</seg> <seg type="pāda" n="d">seviṣyante nayanasubhagaṃ khe bhavantaṃ balākāḥ</seg> //</l>
</lg>

<lg xml:id="KMgD_10">
<l><seg type="pāda" n="a">tāṃ cāvaśyaṃ divasagaṇanātatparām ekapatnīm</seg> <seg type="pāda" n="b">avyāpannām avihatagatir drakṣyasi bhrātṛjāyām</seg> </l>
<l><seg type="pāda" n="c">āśābandhaḥ kusumasadṛśaṃ prāyaśo hy aṅganānāṃ</seg> <seg type="pāda" n="d">sadyaḥpāti praṇayi hṛdayaṃ viprayoge ruṇaddhi</seg> //</l>
</lg>

<lg xml:id="KMgD_11">
<l><seg type="pāda" n="a">kartuṃ yac ca prabhavati mahīm ucchilīndhrām avandhyāṃ</seg> <seg type="pāda" n="b">tac chrutvā te śravaṇasubhagaṃ garjitaṃ mānasotkāḥ</seg> </l>
<l><seg type="pāda" n="c">ā kailāsād bisakisalayacchedapātheyavantaḥ</seg> <seg type="pāda" n="d">saṃpatsyante nabhasi bhavato rājahaṃsāḥ sahāyāḥ</seg> //</l>
</lg>

<lg xml:id="KMgD_12">
<l><seg type="pāda" n="a">āpṛcchasva priyasakham amuṃ tuṅgam āliṅgya śailaṃ</seg> <seg type="pāda" n="b">vandyaiḥ puṃsāṃ raghupatipadair aṅkitaṃ mekhalāsu</seg> </l>
<l><seg type="pāda" n="c">kāle kāle bhavati bhavatā yasya saṃyogam etya</seg> <seg type="pāda" n="d">snehavyaktiś ciravirahajaṃ muñcato bāṣpam uṣṇam</seg> //</l>
</lg>

<lg xml:id="KMgD_13">
<l><seg type="pāda" n="a">mārgaṃ tāvac chṛṇu kathayatas tvatprayāṇānurūpaṃ</seg> <seg type="pāda" n="b">saṃdeśaṃ me tadanu jalada śroṣyasi śrotrapeyam</seg> </l>
<l><seg type="pāda" n="c">khinnaḥ khinnaḥ śikhariṣu padaṃ nyasya gantāsi yatra</seg> <seg type="pāda" n="d">kṣīṇaḥ kṣīṇaḥ parilaghu payaḥ srotasāṃ copabhujya</seg> //</l>
</lg>

<lg xml:id="KMgD_14">
<l><seg type="pāda" n="a">adreḥ śṛṅgaṃ harati pavanaḥ kiṃ svid ity unmukhībhir</seg> <seg type="pāda" n="b">dṛṣṭotsāhaś cakitacakitaṃ mugdhasiddhāṅganābhiḥ</seg> </l>
<l><seg type="pāda" n="c">sthānād asmāt sarasaniculād utpatodaṅmukhaḥ khaṃ</seg> <seg type="pāda" n="d">diṅnāgānāṃ pathi pariharan sthūlahastāvalepān</seg> //</l>
</lg>

<lg xml:id="KMgD_15">
<l><seg type="pāda" n="a">ratnacchāyāvyatikara iva prekṣyam etat purastād</seg> <seg type="pāda" n="b">valmīkāgrāt prabhavati dhanuḥkhaṇḍam ākhaṇḍalasya</seg> </l>
<l><seg type="pāda" n="c">yena śyāmaṃ vapur atitarāṃ kāntim āpatsyate te</seg> <seg type="pāda" n="d">barheṇeva sphuritarucinā gopaveṣasya viṣṇoḥ</seg> //</l>
</lg>

<lg xml:id="KMgD_16">
<l><seg type="pāda" n="a">tvayy āyattaṃ kṛṣiphalam iti bhrūvikārānabhijñaiḥ</seg> <seg type="pāda" n="b">prītisnigdhair janapadavadhūlocanaiḥ pīyamānaḥ</seg> </l>
<l><seg type="pāda" n="c">sadyaḥsīrotkaṣaṇasurabhikṣetram āruhya mālaṃ</seg> <seg type="pāda" n="d">kiṃ cit paścād vraja laghugatir bhūya evottareṇa</seg> //</l>
</lg>

<lg xml:id="KMgD_17">
<l><seg type="pāda" n="a">tvām āsārapraśamitavanopaplavaṃ sādhu mūrdhnā</seg> <seg type="pāda" n="b">vakṣyaty adhvaśramaparigataṃ sānumān āmrakūṭaḥ</seg> </l>
<l><seg type="pāda" n="c">na kṣudro 'pi prathamasukṛtāpekṣayā saṃśrayāya</seg> <seg type="pāda" n="d">prāpte mitre bhavati vimukhaḥ kiṃ punar yas tathoccaiḥ</seg> //</l>
</lg>

<lg xml:id="KMgD_18">
<l><seg type="pāda" n="a">channopāntaḥ pariṇataphaladyotibhiḥ kānanāmrais</seg> <seg type="pāda" n="b">tvayy ārūḍhe śikharam acalaḥ snigdhaveṇīsavarṇe</seg> </l>
<l><seg type="pāda" n="c">nūnaṃ yāsyaty amaramithunaprekṣaṇīyām avasthāṃ</seg> <seg type="pāda" n="d">madhye śyāmaḥ stana iva bhuvaḥ śeṣavistārapāṇḍuḥ</seg> //</l>
</lg>

<lg xml:id="KMgD_19">
<l><seg type="pāda" n="a">sthitvā tasmin vanacaravadhūbhuktakuñje muhūrtaṃ</seg> <seg type="pāda" n="b">toyotsargadrutataragatis tatparaṃ vartma tīrṇaḥ</seg> </l>
<l><seg type="pāda" n="c">revāṃ drakṣyasy upalaviṣame vindhyapāde viśīrṇāṃ</seg> <seg type="pāda" n="d">bhakticchedair iva viracitāṃ bhūtim aṅge gajasya</seg> //</l>
</lg>

<lg xml:id="KMgD_20">
<l><seg type="pāda" n="a">tasyās tiktair vanagajamadair vāsitaṃ vāntavṛṣṭir</seg> <seg type="pāda" n="b">jambūkuñjapratihatarayaṃ toyam ādāya gaccheḥ</seg> </l>
<l><seg type="pāda" n="c">antaḥsāraṃ ghana tulayituṃ nānilaḥ śakṣyati tvāṃ</seg> <seg type="pāda" n="d">riktaḥ sarvo bhavati hi laghuḥ pūrṇatā gauravāya</seg> //</l>
</lg>

<lg xml:id="KMgD_21">
<l><seg type="pāda" n="a">nīpaṃ dṛṣṭvā haritakapiśaṃ kesarair ardharūḍhair</seg> <seg type="pāda" n="b">āvirbhūtaprathamamukulāḥ kandalīś cānukaccham</seg> </l>
<l><seg type="pāda" n="c">dagdhāraṇyeṣv adhikasurabhiṃ gandham āghrāya corvyāḥ</seg> <seg type="pāda" n="d">sāraṅgās te jalalavamucaḥ sūcayiṣyanti mārgam</seg> //</l>
</lg>

<lg xml:id="KMgD_22">
<l><seg type="pāda" n="a">utpaśyāmi drutam api sakhe matpriyārthaṃ yiyāsoḥ</seg> <seg type="pāda" n="b">kālakṣepaṃ kakubhasurabhau parvate parvate te</seg> </l>
<l><seg type="pāda" n="c">śuklāpāṅgaiḥ sajalanayanaiḥ svāgatīkṛtya kekāḥ</seg> <seg type="pāda" n="d">pratyudyātaḥ katham api bhavān gantum āśu vyavasyet</seg> //</l>
</lg>

<lg xml:id="KMgD_23">
<l><seg type="pāda" n="a">pāṇḍucchāyopavanavṛtayaḥ ketakaiḥ sūcibhinnair</seg> <seg type="pāda" n="b">nīḍārambhair gṛhabalibhujām ākulagrāmacaityāḥ</seg> </l>
<l><seg type="pāda" n="c">tvayy āsanne pariṇataphalaśyāmajambūvanāntāḥ</seg> <seg type="pāda" n="d">saṃpatsyante katipayadinasthāyihaṃsā daśārṇāḥ</seg> //</l>
</lg>

<lg xml:id="KMgD_24">
<l><seg type="pāda" n="a">teṣāṃ dikṣu prathitavidiśālakṣaṇāṃ rājadhānīṃ</seg> <seg type="pāda" n="b">gatvā sadyaḥ phalam api mahat kāmukatvasya labdhā</seg> </l>
<l><seg type="pāda" n="c">tīropāntastanitasubhagaṃ pāsyasi svādu yat tat</seg> <seg type="pāda" n="d">sabhrūbhaṅgaṃ mukham iva payo vetravatyāś calormi</seg> //</l>
</lg>

<lg xml:id="KMgD_25">
<l><seg type="pāda" n="a">nīcairākhyaṃ girim adhivases tatra viśrāmahetos</seg> <seg type="pāda" n="b">tvatsamparkāt pulakitam iva prauḍhapuṣpaiḥ kadambaiḥ</seg> </l>
<l><seg type="pāda" n="c">yaḥ paṇyastrīratiparimalodgāribhir nāgarāṇām</seg> <seg type="pāda" n="d">uddāmāni prathayati śilāveśmabhir yauvanāni</seg> //</l>
</lg>

<lg xml:id="KMgD_26">
<l><seg type="pāda" n="a">viśrāntaḥ san vraja vananadītīrajātāni siñcann</seg> <seg type="pāda" n="b">udyānānāṃ navajalakaṇair yūthikājālakāni</seg> </l>
<l><seg type="pāda" n="c">gaṇḍasvedāpanayanarujāklāntakarṇotpalānāṃ</seg> <seg type="pāda" n="d">chāyādānāt kṣaṇaparicitaḥ puṣpalāvīmukhānām</seg> //</l>
</lg>

<lg xml:id="KMgD_27">
<l><seg type="pāda" n="a">vakraḥ panthā yad api bhavataḥ prasthitasyottarāśāṃ</seg> <seg type="pāda" n="b">saudhotsaṅgapraṇayavimukho mā sma bhūr ujjayinyāḥ</seg> </l>
<l><seg type="pāda" n="c">vidyuddāmasphuritacakitais tatra paurāṅganānāṃ</seg> <seg type="pāda" n="d">lolāpāṅgair yadi na ramase locanair vañcito 'si</seg> //</l>
</lg>

<lg xml:id="KMgD_28">
<l><seg type="pāda" n="a">vīcikṣobhastanitavihagaśreṇikāñcīguṇāyāḥ</seg> <seg type="pāda" n="b">saṃsarpantyāḥ skhalitasubhagaṃ darśitāvartanābheḥ</seg> </l>
<l><seg type="pāda" n="c">nirvindhyāyāḥ pathi bhava rasābhyantaraḥ saṃnipatya</seg> <seg type="pāda" n="d">strīṇām ādyaṃ praṇayavacanaṃ vibhramo hi priyeṣu</seg> //</l>
</lg>

<lg xml:id="KMgD_29">
<l><seg type="pāda" n="a">veṇībhūtapratanusalilā tām atītasya sindhuḥ</seg> <seg type="pāda" n="b">pāṇḍucchāyā taṭaruhatarubhraṃśibhir jīrṇaparṇaiḥ</seg> </l>
<l><seg type="pāda" n="c">saubhāgyaṃ te subhaga virahāvasthayā vyañjayantī</seg> <seg type="pāda" n="d">kārśyaṃ yena tyajati vidhinā sa tvayaivopapādyaḥ</seg> //</l>
</lg>

<lg xml:id="KMgD_30">
<l><seg type="pāda" n="a">prāpyāvantīn udayanakathākovidagrāmavṛddhān</seg> <seg type="pāda" n="b">pūrvoddiṣṭām anusara purīṃ śrīviśālāṃ viśālām</seg> </l>
<l><seg type="pāda" n="c">svalpībhūte sucaritaphale svargiṇāṃ gāṃ gatānāṃ</seg> <seg type="pāda" n="d">śeṣaiḥ puṇyair hṛtam iva divaḥ kāntimat khaṇḍam ekam</seg> //</l>
</lg>

<lg xml:id="KMgD_31">
<l><seg type="pāda" n="a">dīrghīkurvan paṭu madakalaṃ kūjitaṃ sārasānāṃ</seg> <seg type="pāda" n="b">pratyūṣeṣu sphuṭitakamalāmodamaitrīkaṣāyaḥ</seg> </l>
<l><seg type="pāda" n="c">yatra strīṇāṃ harati surataglānim aṅgānukūlaḥ</seg> <seg type="pāda" n="d">siprāvātaḥ priyatama iva prārthanācāṭukāraḥ</seg> //</l>
</lg>

<lg xml:id="KMgD_32">
<l><seg type="pāda" n="a">jālodgīrṇair upacitavapuḥ keśasaṃskāradhūpair</seg> <seg type="pāda" n="b">bandhuprītyā bhavanaśikhibhir dattanṛttopahāraḥ</seg> </l>
<l><seg type="pāda" n="c">harmyeṣv asyāḥ kusumasurabhiṣv adhvakhinnāntarātmā</seg> <seg type="pāda" n="d">nītvā rātriṃ lalitavanitāpādarāgāṅkiteṣu</seg> //</l>
</lg>

<lg xml:id="KMgD_33">
<l><seg type="pāda" n="a">bhartuḥ kaṇṭhacchavir iti gaṇaiḥ sādaraṃ vīkṣyamāṇaḥ</seg> <seg type="pāda" n="b">puṇyaṃ yāyās tribhuvanaguror dhāma caṇḍeśvarasya</seg> </l>
<l><seg type="pāda" n="c">dhūtodyānaṃ kuvalayarajogandhibhir gandhavatyās</seg> <seg type="pāda" n="d">toyakrīḍāniratayuvatisnānatiktair marudbhiḥ</seg> //</l>
</lg>

<lg xml:id="KMgD_34">
<l><seg type="pāda" n="a">apy anyasmiñ jaladhara mahākālam āsādya kāle</seg> <seg type="pāda" n="b">sthātavyaṃ te nayanaviṣayaṃ yāvad atyeti bhānuḥ</seg> </l>
<l><seg type="pāda" n="c">kurvan saṃdhyābalipaṭahatāṃ śūlinaḥ ślāghanīyām</seg> <seg type="pāda" n="d">āmandrāṇāṃ phalam avikalaṃ lapsyase garjitānām</seg> //</l>
</lg>

<lg xml:id="KMgD_35">
<l><seg type="pāda" n="a">pādanyāsakvaṇitaraśanās tatra līlāvadhūtai</seg> <seg type="pāda" n="b">ratnacchāyāracitavalibhiś cāmaraiḥ klāntahastāḥ</seg> </l>
<l><seg type="pāda" n="c">veśyās tvatto nakhapadasukhān prāpya varṣāgrabindūn</seg> <seg type="pāda" n="d">āmokṣyante tvayi madhukaraśreṇidīrghān kaṭākṣān</seg> //</l>
</lg>

<lg xml:id="KMgD_36">
<l><seg type="pāda" n="a">paścād uccairbhujataruvanaṃ maṇḍalenābhilīnaḥ</seg> <seg type="pāda" n="b">sāṃdhyaṃ tejaḥ pratinavajapāpuṣparaktaṃ dadhānaḥ</seg> </l>
<l><seg type="pāda" n="c">nṛttārambhe hara paśupater ārdranāgājinecchāṃ</seg> <seg type="pāda" n="d">śāntodvegastimitanayanaṃ dṛṣṭabhaktir bhavānyā</seg> //</l>
</lg>

<lg xml:id="KMgD_37">
<l><seg type="pāda" n="a">gacchantīnāṃ ramaṇavasatiṃ yoṣitāṃ tatra naktaṃ</seg> <seg type="pāda" n="b">ruddhāloke narapatipathe sūcibhedyais tamobhiḥ</seg> </l>
<l><seg type="pāda" n="c">saudāmanyā kanakanikaṣasnigdhayā darśayorvīṃ</seg> <seg type="pāda" n="d">toyotsargastanitamukharo mā sma bhūr viklavās tāḥ</seg> //</l>
</lg>

<lg xml:id="KMgD_38">
<l><seg type="pāda" n="a">tāṃ kasyāṃ cid bhavanavalabhau suptapārāvatāyāṃ</seg> <seg type="pāda" n="b">nītvā rātriṃ ciravilasanāt khinnavidyutkalatraḥ</seg> </l>
<l><seg type="pāda" n="c">dṛṣṭe sūrye punar api bhavān vāhayed adhvaśeṣaṃ</seg> <seg type="pāda" n="d">mandāyante na khalu suhṛdām abhyupetārthakṛtyāḥ</seg> //</l>
</lg>

<lg xml:id="KMgD_39">
<l><seg type="pāda" n="a">tasmin kāle nayanasalilaṃ yoṣitāṃ khaṇḍitānāṃ</seg> <seg type="pāda" n="b">śāntiṃ neyaṃ praṇayibhir ato vartma bhānos tyajāśu</seg> </l>
<l><seg type="pāda" n="c">prāleyāsraṃ kamalavadanāt so 'pi hartuṃ nalinyāḥ</seg> <seg type="pāda" n="d">pratyāvṛttas tvayi kararudhi syād analpābhyasūyaḥ</seg> //</l>
</lg>

<lg xml:id="KMgD_40">
<l><seg type="pāda" n="a">gambhīrāyāḥ payasi saritaś cetasīva prasanne</seg> <seg type="pāda" n="b">chāyātmāpi prakṛtisubhago lapsyate te praveśam</seg> </l>
<l><seg type="pāda" n="c">tasmād asyāḥ kumudaviśadāny arhasi tvaṃ na dhairyān</seg> <seg type="pāda" n="d">moghīkartuṃ caṭulaśapharodvartanaprekṣitāni</seg> //</l>
</lg>

<lg xml:id="KMgD_41">
<l><seg type="pāda" n="a">tasyāḥ kiṃ cit karadhṛtam iva prāptavānīraśākhaṃ</seg> <seg type="pāda" n="b">hṛtvā nīlaṃ salilavasanaṃ muktarodhonitambam</seg> </l>
<l><seg type="pāda" n="c">prasthānaṃ te katham api sakhe lambamānasya bhāvi</seg> <seg type="pāda" n="d">jñātāsvādo vivṛtajaghanāṃ ko vihātuṃ samarthaḥ</seg> //</l>
</lg>

<lg xml:id="KMgD_42">
<l><seg type="pāda" n="a">tvanniṣyandocchvasitavasudhāgandhasaṃparkaramyaḥ</seg> <seg type="pāda" n="b">srotorandhradhvanitasubhagaṃ dantibhiḥ pīyamānaḥ</seg> </l>
<l><seg type="pāda" n="c">nīcair vāsyaty upajigamiṣor devapūrvaṃ giriṃ te</seg> <seg type="pāda" n="d">śīto vāyuḥ pariṇamayitā kānanodumbarāṇām</seg> //</l>
</lg>

<lg xml:id="KMgD_43">
<l><seg type="pāda" n="a">tatra skandaṃ niyatavasatiṃ puṣpameghīkṛtātmā</seg> <seg type="pāda" n="b">puṣpāsāraiḥ snapayatu bhavān vyomagaṅgājalādreḥ</seg> </l>
<l><seg type="pāda" n="c">rakṣāhetor navaśaśibhṛtā vāsavīnāṃ camūnām</seg> <seg type="pāda" n="d">atyādityaṃ hutavahamukhe saṃbhṛtaṃ tadd hi tejaḥ</seg> //</l>
</lg>

<lg xml:id="KMgD_44">
<l><seg type="pāda" n="a">jyotirlekhāvalayi galitaṃ yasya barhaṃ bhavānī</seg> <seg type="pāda" n="b">putrapremṇā kuvalayadalaprāpi karṇe karoti</seg> </l>
<l><seg type="pāda" n="c">dhautāpāṅgaṃ haraśaśirucā pāvakes taṃ mayūraṃ</seg> <seg type="pāda" n="d">paścād adrigrahaṇagurubhir garjitair nartayethāḥ</seg> //</l>
</lg>

<lg xml:id="KMgD_45">
<l><seg type="pāda" n="a">ārādhyainaṃ śaravaṇabhavaṃ devam ullaṅghitādhvā</seg> <seg type="pāda" n="b">siddhadvandvair jalakaṇabhayād vīṇibhir muktamārgaḥ</seg> </l>
<l><seg type="pāda" n="c">vyālambethāḥ surabhitanayālambhajāṃ mānayiṣyan</seg> <seg type="pāda" n="d">srotomūrtyā bhuvi pariṇatāṃ rantidevasya kīrtim</seg> //</l>
</lg>

<lg xml:id="KMgD_46">
<l><seg type="pāda" n="a">tvayy ādātuṃ jalam avanate śārṅgiṇo varṇacaure</seg> <seg type="pāda" n="b">tasyāḥ sindhoḥ pṛthum api tanuṃ dūrabhāvāt pravāham</seg> </l>
<l><seg type="pāda" n="c">prekṣiṣyante gaganagatayo dūram āvarjya dṛṣṭīr</seg> <seg type="pāda" n="d">ekaṃ muktāguṇam iva bhuvaḥ sthūlamadhyendranīlam</seg> //</l>
</lg>

<lg xml:id="KMgD_47">
<l><seg type="pāda" n="a">tām uttīrya vraja paricitabhrūlatāvibhramāṇāṃ</seg> <seg type="pāda" n="b">pakṣmotkṣepād uparivilasatkṛṣṇaśāraprabhāṇām</seg> </l>
<l><seg type="pāda" n="c">kundakṣepānugamadhukaraśrīmuṣām ātmabimbaṃ</seg> <seg type="pāda" n="d">pātrīkurvan daśapuravadhūnetrakautūhalānām</seg> //</l>
</lg>

<lg xml:id="KMgD_48">
<l><seg type="pāda" n="a">brahmāvartaṃ janapadam adhaśchāyayā gāhamānaḥ</seg> <seg type="pāda" n="b">kṣetraṃ kṣatrapradhanapiśunaṃ kauravaṃ tad bhajethāḥ</seg> </l>
<l><seg type="pāda" n="c">rājanyānāṃ śitaśaraśatair yatra gāṇḍīvadhanvā</seg> <seg type="pāda" n="d">dhārāpātais tvam iva kamalāny abhyavarṣan mukhāni</seg> //</l>
</lg>

<lg xml:id="KMgD_49">
<l><seg type="pāda" n="a">hitvā hālām abhimatarasāṃ revatīlocanāṅkāṃ</seg> <seg type="pāda" n="b">bandhuprītyā samaravimukho lāṅgalī yāḥ siṣeve</seg> </l>
<l><seg type="pāda" n="c">kṛtvā tāsām abhigamam apāṃ saumya sārasvatīnām</seg> <seg type="pāda" n="d">antaḥśuddhas tvam asi bhavitā varṇamātreṇa kṛṣṇaḥ</seg> //</l>
</lg>

<lg xml:id="KMgD_50">
<l><seg type="pāda" n="a">tasmād gaccher anukanakhalaṃ śailarājāvatīrṇāṃ</seg> <seg type="pāda" n="b">jahnoḥ kanyāṃ sagaratanayasvargasopānapaṅktim</seg> </l>
<l><seg type="pāda" n="c">gaurīvaktrabhrukuṭiracanāṃ yā vihasyeva phenaiḥ</seg> <seg type="pāda" n="d">śambhoḥ keśagrahaṇam akarod indulagnormihastā</seg> //</l>
</lg>

<lg xml:id="KMgD_51">
<l><seg type="pāda" n="a">tasyāḥ pātuṃ suragaja iva vyomni paścārdhalambī</seg> <seg type="pāda" n="b">tvaṃ ced acchasphaṭikaviśadaṃ tarkayes tiryag ambhaḥ</seg> </l>
<l><seg type="pāda" n="c">saṃsarpantyā sapadi bhavataḥ srotasi cchāyayā sā</seg> <seg type="pāda" n="d">syād asthānopagatayamunāsaṃgam evābhirāmā</seg> //</l>
</lg>

<lg xml:id="KMgD_52">
<l><seg type="pāda" n="a">āsīnānāṃ surabhitaśilaṃ nābhigandhair mṛgāṇāṃ</seg> <seg type="pāda" n="b">tasyā eva prabhavam acalaṃ prāpya gauraṃ tuṣāraiḥ</seg> </l>
<l><seg type="pāda" n="c">vakṣyasy adhvaśramavinayane tasya śṛṅge niṣaṇṇaḥ</seg> <seg type="pāda" n="d">śobhāṃ śubhratrinayanavṛṣotkhātapaṅkopameyām</seg> //</l>
</lg>

<lg xml:id="KMgD_53">
<l><seg type="pāda" n="a">taṃ ced vāyau sarati saralaskandhasaṃghaṭṭajanmā</seg> <seg type="pāda" n="b">bādhetolkākṣapitacamarībālabhāro davāgniḥ</seg> </l>
<l><seg type="pāda" n="c">arhasy enaṃ śamayitum alaṃ vāridhārāsahasrair</seg> <seg type="pāda" n="d">āpannārtipraśamanaphalāḥ saṃpado hy uttamānām</seg> //</l>
</lg>

<lg xml:id="KMgD_54">
<l><seg type="pāda" n="a">ye tvāṃ muktadhvanim asahanāḥ svāṅgabhaṅgāya tasmin</seg> <seg type="pāda" n="b">darpotsekād upari śarabhā laṅghayiṣyanty alaṅghyam</seg> </l>
<l><seg type="pāda" n="c">tān kurvīthās tumulakarakāvṛṣṭihāsāvakīrṇān</seg> <seg type="pāda" n="d">ke vā na syuḥ paribhavapadaṃ niṣphalārambhayatnāḥ</seg> //</l>
</lg>

<lg xml:id="KMgD_55">
<l><seg type="pāda" n="a">tatra vyaktaṃ dṛṣadi caraṇanyāsam ardhendumauleḥ</seg> <seg type="pāda" n="b">śaśvat siddhair upahṛtabaliṃ bhaktinamraḥ parīyāḥ</seg> </l>
<l><seg type="pāda" n="c">yasmin dṛṣṭe karaṇavigamād ūrdhvam uddhūtapāpāḥ</seg> <seg type="pāda" n="d">kalpante 'sya sthiragaṇapadaprāptaye śraddadhānāḥ</seg> //</l>
</lg>

<lg xml:id="KMgD_56">
<l><seg type="pāda" n="a">śabdāyante madhuram anilaiḥ kīcakāḥ pūryamāṇāḥ</seg> <seg type="pāda" n="b">saṃraktābhis tripuravijayo gīyate kiṃnarībhiḥ</seg> </l>
<l><seg type="pāda" n="c">nirhrādī te muraja iva cet kandareṣu dhvaniḥ syāt</seg> <seg type="pāda" n="d">saṃgītārtho nanu paśupates tatra bhāvī samastaḥ</seg> //</l>
</lg>

<lg xml:id="KMgD_57">
<l><seg type="pāda" n="a">prāleyādrer upataṭam atikramya tāṃs tān viśeṣān</seg> <seg type="pāda" n="b">haṃsadvāraṃ bhṛgupatiyaśovartma yat krauñcarandhram</seg> </l>
<l><seg type="pāda" n="c">tenodīcīṃ diśam anusares tiryagāyāmaśobhī</seg> <seg type="pāda" n="d">śyāmaḥ pādo baliniyamanābhyudyatasyeva viṣṇoḥ</seg> //</l>
</lg>

<lg xml:id="KMgD_58">
<l><seg type="pāda" n="a">gatvā cordhvaṃ daśamukhabhujocchvāsitaprasthasaṃdheḥ</seg> <seg type="pāda" n="b">kailāsasya tridaśavanitādarpaṇasyātithiḥ syāḥ</seg> </l>
<l><seg type="pāda" n="c">śṛṅgocchrāyaiḥ kumudaviśadair yo vitatya sthitaḥ khaṃ</seg> <seg type="pāda" n="d">rāśībhūtaḥ pratidiśam iva tryambakasyāṭṭahāsaḥ</seg> //</l>
</lg>

<lg xml:id="KMgD_59">
<l><seg type="pāda" n="a">utpaśyāmi tvayi taṭagate snigdhabhinnāñjanābhe</seg> <seg type="pāda" n="b">sadyaḥkṛttadviradadaśanacchedagaurasya tasya</seg> </l>
<l><seg type="pāda" n="c">līlām adreḥ stimitanayanaprekṣaṇīyāṃ bhavitrīm</seg> <seg type="pāda" n="d">aṃsanyaste sati halabhṛto mecake vāsasīva</seg> //</l>
</lg>

<lg xml:id="KMgD_60">
<l><seg type="pāda" n="a">hitvā tasmin bhujagavalayaṃ śambhunā dattahastā</seg> <seg type="pāda" n="b">krīḍāśaile yadi ca viharet pādacāreṇa gaurī</seg> </l>
<l><seg type="pāda" n="c">bhaṅgībhaktyā viracitavapuḥ stambhitāntarjalaughaḥ</seg> <seg type="pāda" n="d">sopānatvaṃ kuru padasukhasparśam ārohaṇeṣu</seg> //</l>
</lg>

<lg xml:id="KMgD_61">
<l><seg type="pāda" n="a">tatrāvaśyaṃ valayakuliśodghaṭṭanodgīrṇatoyaṃ</seg> <seg type="pāda" n="b">neṣyanti tvāṃ surayuvatayo yantradhārāgṛhatvam</seg> </l>
<l><seg type="pāda" n="c">tābhyo mokṣas tava yadi sakhe gharmalabdhasya na syāt</seg> <seg type="pāda" n="d">krīḍālolāḥ śravaṇaparuṣair garjitair bhāyayes tāḥ</seg> //</l>
</lg>

<lg xml:id="KMgD_62">
<l><seg type="pāda" n="a">hemāmbhojaprasavi salilaṃ mānasasyādadānaḥ</seg> <seg type="pāda" n="b">kurvan kāmāt kṣaṇamukhapaṭaprītim airāvaṇasya</seg> </l>
<l><seg type="pāda" n="c">dhunvan vātaiḥ sajalapṛṣataiḥ kalpavṛkṣāṃśukāni</seg> <seg type="pāda" n="d">cchāyābhinnaḥ sphaṭikaviśadaṃ nirviśes taṃ nagendram</seg> //</l>
</lg>

<lg xml:id="KMgD_63">
<l><seg type="pāda" n="a">tasyotsaṅge praṇayina iva srastagaṅgādukūlāṃ</seg> <seg type="pāda" n="b">na tvaṃ dṛṣṭvā na punar alakāṃ jñāsyase kāmacārin</seg> </l>
<l><seg type="pāda" n="c">yā vaḥ kāle vahati salilodgāram uccairvimānā</seg> <seg type="pāda" n="d">muktājālagrathitam alakaṃ kāminīvābhravṛndam</seg> //</l>
</lg>

<lg xml:id="KMgD_64">
<l><seg type="pāda" n="a">vidyutvantaṃ lalitavanitāḥ sendracāpaṃ sacitrāḥ</seg> <seg type="pāda" n="b">saṃgītāya prahatamurajāḥ snigdhagambhīraghoṣam</seg> </l>
<l><seg type="pāda" n="c">antastoyaṃ maṇimayabhuvas tuṅgam abhraṃlihāgrāḥ</seg> <seg type="pāda" n="d">prāsādās tvāṃ tulayitum alaṃ yatra tais tair viśeṣaiḥ</seg> //</l>
</lg>

<lg xml:id="KMgD_65">
<l><seg type="pāda" n="a">haste līlākamalam alakaṃ bālakundānuviddhaṃ</seg> <seg type="pāda" n="b">nītā lodhraprasavarajasā pāṇḍutām ānanaśrīḥ</seg> </l>
<l><seg type="pāda" n="c">cūḍāpāśe navakuravakaṃ cāru karṇe śirīṣaṃ</seg> <seg type="pāda" n="d">sīmante ca tvadupagamajaṃ yatra nīpaṃ vadhūnām</seg> //</l>
</lg>

<lg xml:id="KMgD_66">
<l><seg type="pāda" n="a">yasyāṃ yakṣāḥ sitamaṇimayāny etya harmyasthalāni</seg> <seg type="pāda" n="b">jyotiśchāyākusumaracanāny uttamastrīsahāyāḥ</seg> </l>
<l><seg type="pāda" n="c">āsevante madhu ratiphalaṃ kalpavṛkṣaprasūtaṃ</seg> <seg type="pāda" n="d">tvadgambhīradhvaniṣu śanakaiḥ puṣkareṣv āhateṣu</seg> //</l>
</lg>

<lg xml:id="KMgD_67">
<l><seg type="pāda" n="a">yatra strīṇāṃ priyatamabhujocchvāsitāliṅgitānām</seg> <seg type="pāda" n="b">aṅgaglāniṃ suratajanitāṃ tantujālāvalambāḥ</seg> </l>
<l><seg type="pāda" n="c">tvatsaṃrodhāpagamaviśadaiś cotitāś candrapādair</seg> <seg type="pāda" n="d">vyālumpanti sphuṭajalalavasyandinaś candrakāntāḥ</seg> //</l>
</lg>

<lg xml:id="KMgD_68">
<l><seg type="pāda" n="a">netrā nītāḥ satatagatinā yad vimānāgrabhūmīr</seg> <seg type="pāda" n="b">ālekhyānāṃ salilakaṇikādoṣam utpādya sadyaḥ</seg> </l>
<l><seg type="pāda" n="c">śaṅkāspṛṣṭā iva jalamucas tvādṛśā yatra jālair</seg> <seg type="pāda" n="d">dhūmodgārānukṛtinipuṇā jarjarā niṣpatanti</seg> //</l>
</lg>

<lg xml:id="KMgD_69">
<l><seg type="pāda" n="a">nīvībandhocchvasitaśithilaṃ yatra yakṣāṅganānāṃ</seg> <seg type="pāda" n="b">vāsaḥ kāmād anibhṛtakareṣv ākṣipatsu priyeṣu</seg> </l>
<l><seg type="pāda" n="c">arcistuṅgān abhimukham api prāpya ratnapradīpān</seg> <seg type="pāda" n="d">hrīmūḍhānāṃ bhavati viphalapreraṇā cūrṇamuṣṭiḥ</seg> //</l>
</lg>

<lg xml:id="KMgD_70">
<l><seg type="pāda" n="a">gatyutkampād alakapatitair yatra mandārapuṣpaiḥ</seg> <seg type="pāda" n="b">patracchedaiḥ kanakakamalaiḥ karṇavibhraṃśibhiś ca</seg> </l>
<l><seg type="pāda" n="c">muktājālaiḥ stanaparicitacchinnasūtraiś ca hārair</seg> <seg type="pāda" n="d">naiśo mārgaḥ savitur udaye sūcyate kāminīnām</seg> //</l>
</lg>

<lg xml:id="KMgD_71">
<l><seg type="pāda" n="a">matvā devaṃ dhanapatisakhaṃ yatra sākṣād vasantaṃ</seg> <seg type="pāda" n="b">prāyaś cāpaṃ na vahati bhayān manmathaḥ ṣaṭpadajyam</seg> </l>
<l><seg type="pāda" n="c">sabhrūbhaṅgaprahitanayanaiḥ kāmilakṣyeṣv amoghais</seg> <seg type="pāda" n="d">tasyārambhaś caturavanitāvibhramair eva siddhaḥ</seg> //</l>
</lg>

<lg xml:id="KMgD_72">
<l><seg type="pāda" n="a">tatrāgāraṃ dhanapatigṛhād uttareṇāsmadīyaṃ</seg> <seg type="pāda" n="b">dūrāl lakṣyaṃ tad amaradhanuś cāruṇā toraṇena</seg> </l>
<l><seg type="pāda" n="c">yasyodyāne kṛtakatanayaḥ kāntayā vardhito me</seg> <seg type="pāda" n="d">hastaprāpyastabakanamito bālamandāravṛkṣaḥ</seg> //</l>
</lg>

<lg xml:id="KMgD_73">
<l><seg type="pāda" n="a">vāpī cāsmin marakataśilābaddhasopānamārgā</seg> <seg type="pāda" n="b">haimaiḥ syūtā kamalamukulaiḥ snigdhavaiḍūryanālaiḥ</seg> </l>
<l><seg type="pāda" n="c">yasyās toye kṛtavasatayo mānasaṃ saṃnikṛṣṭaṃ</seg> <seg type="pāda" n="d">nādhyāsyanti vyapagataśucas tvām api prekṣya haṃsāḥ</seg> //</l>
</lg>

<lg xml:id="KMgD_74">
<l><seg type="pāda" n="a">tasyās tīre racitaśikharaḥ peśalair indranīlaiḥ</seg> <seg type="pāda" n="b">krīḍāśailaḥ kanakakadalīveṣṭanaprekṣaṇīyaḥ</seg> </l>
<l><seg type="pāda" n="c">madgehinyāḥ priya iti sakhe cetasā kātareṇa</seg> <seg type="pāda" n="d">prekṣyopāntasphuritataḍitaṃ tvāṃ tam eva smarāmi</seg> //</l>
</lg>

<lg xml:id="KMgD_75">
<l><seg type="pāda" n="a">raktāśokaś calakisalayaḥ kesaraś cātra kāntaḥ</seg> <seg type="pāda" n="b">pratyāsannau kuravakavṛter mādhavīmaṇḍapasya</seg> </l>
<l><seg type="pāda" n="c">ekaḥ sakhyās tava saha mayā vāmapādābhilāṣī</seg> <seg type="pāda" n="d">kāṅkṣaty anyo vadanamadirāṃ dohadacchadmanāsyāḥ</seg> //</l>
</lg>

<lg xml:id="KMgD_76">
<l><seg type="pāda" n="a">tanmadhye ca sphaṭikaphalakā kāñcanī vāsayaṣṭir</seg> <seg type="pāda" n="b">mūle baddhā maṇibhir anatiprauḍhavaṃśaprakāśaiḥ</seg> </l>
<l><seg type="pāda" n="c">tālaiḥ śiñjadvalayasubhagair nartitaḥ kāntayā me</seg> <seg type="pāda" n="d">yām adhyāste divasavigame nīlakaṇṭhaḥ suhṛd vaḥ</seg> //</l>
</lg>

<lg xml:id="KMgD_77">
<l><seg type="pāda" n="a">ebhiḥ sādho hṛdayanihitair lakṣaṇair lakṣayethā</seg> <seg type="pāda" n="b">dvāropānte likhitavapuṣau śaṅkhapadmau ca dṛṣṭvā</seg> </l>
<l><seg type="pāda" n="c">kṣāmacchāyaṃ bhavanam adhunā madviyogena nūnaṃ</seg> <seg type="pāda" n="d">sūryāpāye na khalu kamalaṃ puṣyati svām abhikhyām</seg> //</l>
</lg>

<lg xml:id="KMgD_78">
<l><seg type="pāda" n="a">gatvā sadyaḥ kalabhatanutāṃ śīghrasaṃpātahetoḥ</seg> <seg type="pāda" n="b">krīḍāśaile prathamakathite ramyasānau niṣaṇṇaḥ</seg> </l>
<l><seg type="pāda" n="c">arhasy antarbhavanapatitāṃ kartum alpālpabhāsaṃ</seg> <seg type="pāda" n="d">khadyotālīvilasitanibhāṃ vidyudunmeṣadṛṣṭim</seg> //</l>
</lg>

<lg xml:id="KMgD_79">
<l><seg type="pāda" n="a">tanvī śyāmā śikharadaśanā pakvabimbādharoṣṭhī</seg> <seg type="pāda" n="b">madhye kṣāmā cakitahariṇīprekṣaṇā nimnanābhiḥ</seg> </l>
<l><seg type="pāda" n="c">śroṇībhārād alasagamanā stokanamrā stanābhyāṃ</seg> <seg type="pāda" n="d">yā tatra syād yuvativiṣaye sṛṣṭir ādyeva dhātuḥ</seg> //</l>
</lg>

<lg xml:id="KMgD_80">
<l><seg type="pāda" n="a">tāṃ jānīyāḥ parimitakathāṃ jīvitaṃ me dvitīyaṃ</seg> <seg type="pāda" n="b">dūrībhūte mayi sahacare cakravākīm ivaikām</seg> </l>
<l><seg type="pāda" n="c">gāḍhotkaṇṭhāṃ guruṣu divaseṣv eṣu gacchatsu bālāṃ</seg> <seg type="pāda" n="d">jātāṃ manye śiśiramathitāṃ padminīṃ vānyarūpām</seg> //</l>
</lg>

<lg xml:id="KMgD_81">
<l><seg type="pāda" n="a">nūnaṃ tasyāḥ prabalaruditocchūnanetraṃ bahūnāṃ</seg> <seg type="pāda" n="b">niḥśvāsānām aśiśiratayā bhinnavarṇādharoṣṭham</seg> </l>
<l><seg type="pāda" n="c">hastanyastaṃ mukham asakalavyakti lambālakatvād</seg> <seg type="pāda" n="d">indor dainyaṃ tvadupasaraṇakliṣṭakānter bibharti</seg> //</l>
</lg>

<lg xml:id="KMgD_82">
<l><seg type="pāda" n="a">āloke te nipatati purā sā balivyākulā vā</seg> <seg type="pāda" n="b">matsādṛśyaṃ virahatanu vā bhāvagamyaṃ likhantī</seg> </l>
<l><seg type="pāda" n="c">pṛcchantī vā madhuravacanāṃ sārikāṃ pañjarasthāṃ</seg> <seg type="pāda" n="d">kac cid bhartuḥ smarasi rasike tvaṃ hi tasya priyeti</seg> //</l>
</lg>

<lg xml:id="KMgD_83">
<l><seg type="pāda" n="a">utsaṅge vā malinavasane saumya nikṣipya vīṇāṃ</seg> <seg type="pāda" n="b">madgotrāṅkaṃ viracitapadaṃ geyam udgātukāmā</seg> </l>
<l><seg type="pāda" n="c">tantrīr ārdrā nayanasalilaiḥ sārayitvā kathaṃ cid</seg> <seg type="pāda" n="d">bhūyo bhūyaḥ svayam api kṛtāṃ mūrcchanāṃ vismarantī</seg> //</l>
</lg>

<lg xml:id="KMgD_84">
<l><seg type="pāda" n="a">śeṣān māsān virahadivasasthāpitasyāvadher vā</seg> <seg type="pāda" n="b">vinyasyantī bhuvi gaṇanayā dehalīmuktapuṣpaiḥ</seg> </l>
<l><seg type="pāda" n="c">sambhogaṃ vā hṛdayanihitārambham āsvādayantī</seg> <seg type="pāda" n="d">prāyeṇaite ramaṇaviraheṣv aṅganānāṃ vinodāḥ</seg> //</l>
</lg>

<lg xml:id="KMgD_85">
<l><seg type="pāda" n="a">savyāpārām ahani na tathā pīḍayed viprayogaḥ</seg> <seg type="pāda" n="b">śaṅke rātrau gurutaraśucaṃ nirvinodāṃ sakhīṃ te</seg> </l>
<l><seg type="pāda" n="c">matsaṃdeśaiḥ sukhayitum ataḥ paśya sādhvīṃ niśīthe</seg> <seg type="pāda" n="d">tām unnidrām avaniśayanāsannavātāyanasthaḥ</seg> //</l>
</lg>

<lg xml:id="KMgD_86">
<l><seg type="pāda" n="a">ādhikṣāmāṃ virahaśayane saṃniṣaṇṇaikapārśvāṃ</seg> <seg type="pāda" n="b">prācīmūle tanum iva kalāmātraśeṣāṃ himāṃśoḥ</seg> </l>
<l><seg type="pāda" n="c">nītā rātriḥ kṣaṇa iva mayā sārdham icchāratair yā</seg> <seg type="pāda" n="d">tām evoṣṇair virahamahatīm aśrubhir yāpayantīm</seg> //</l>
</lg>

<lg xml:id="KMgD_87">
<l><seg type="pāda" n="a">niḥśvāsenādharakisalayakleśinā vikṣipantīṃ</seg> <seg type="pāda" n="b">śuddhasnānāt paruṣamalakaṃ nūnam āgaṇḍalambam</seg> </l>
<l><seg type="pāda" n="c">matsaṃyogaḥ katham upanamet svapnajo 'pīti nidrām</seg> <seg type="pāda" n="d">ākāṅkṣantīṃ nayanasalilotpīḍaruddhāvakāśām</seg> //</l>
</lg>

<lg xml:id="KMgD_88">
<l><seg type="pāda" n="a">ādye baddhā virahadivase yā śikhā dāma hitvā</seg> <seg type="pāda" n="b">śāpasyānte vigalitaśucā tāṃ mayodveṣṭanīyām</seg> </l>
<l><seg type="pāda" n="c">sparśakliṣṭām ayamitanakhenāsakṛt sārayantīṃ</seg> <seg type="pāda" n="d">gaṇḍābhogāt kaṭhinaviṣamām ekaveṇīṃ kareṇa</seg> //</l>
</lg>

<lg xml:id="KMgD_89">
<l><seg type="pāda" n="a">pādān indor amṛtaśiśirāñjālamārgapraviṣṭān</seg> <seg type="pāda" n="b">pūrvaprītyā gatam abhimukhaṃ saṃnivṛttaṃ tathaiva</seg> </l>
<l><seg type="pāda" n="c">cakṣuḥ khedāt salilagurubhiḥ pakṣmabhiś chādayantīṃ</seg> <seg type="pāda" n="d">sābhre 'hnīva sthalakamalinīṃ na prabuddhāṃ na suptām</seg> //</l>
</lg>

<lg xml:id="KMgD_90">
<l><seg type="pāda" n="a">sā saṃnyastābharaṇam abalā pelavaṃ dhārayantī</seg> <seg type="pāda" n="b">śayyotsaṅge nihitam asakṛd duḥkhaduḥkhena gātram</seg> </l>
<l><seg type="pāda" n="c">tvām apy asraṃ navajalamayaṃ mocayiṣyaty avaśyaṃ</seg> <seg type="pāda" n="d">prāyaḥ sarvo bhavati karuṇāvṛttir ārdrāntarātmā</seg> //</l>
</lg>

<lg xml:id="KMgD_91">
<l><seg type="pāda" n="a">jāne sakhyās tava mayi manaḥ saṃbhṛtasneham asmād</seg> <seg type="pāda" n="b">itthaṃbhūtāṃ prathamavirahe tām ahaṃ tarkayāmi</seg> </l>
<l><seg type="pāda" n="c">vācālaṃ māṃ na khalu subhagaṃmanyabhāvaḥ karoti</seg> <seg type="pāda" n="d">pratyakṣaṃ te nikhilam acirād bhrātar uktaṃ mayā yat</seg> //</l>
</lg>

<lg xml:id="KMgD_92">
<l><seg type="pāda" n="a">ruddhāpāṅgaprasaram alakair añjanasnehaśūnyaṃ</seg> <seg type="pāda" n="b">pratyādeśād api ca madhuno vismṛtabhrūvilāsam</seg> </l>
<l><seg type="pāda" n="c">tvayy āsanne nayanam uparispandi śaṅke mṛgākṣyā</seg> <seg type="pāda" n="d">mīnakṣobhāc calakuvalayaśrītulām eṣyatīti</seg> //</l>
</lg>

<lg xml:id="KMgD_93">
<l><seg type="pāda" n="a">vāmaś cāsyāḥ kararuhapadair mucyamāno madīyair</seg> <seg type="pāda" n="b">muktājālaṃ ciraparicitaṃ tyājito daivagatyā</seg> </l>
<l><seg type="pāda" n="c">saṃbhogānte mama samucito hastasaṃvāhanānāṃ</seg> <seg type="pāda" n="d">yāsyaty ūruḥ sarasakadalīstambhagauraś calatvam</seg> //</l>
</lg>

<lg xml:id="KMgD_94">
<l><seg type="pāda" n="a">tasmin kāle jalada yadi sā labdhanidrāsukhā syād</seg> <seg type="pāda" n="b">anvāsyaināṃ stanitavimukho yāmamātraṃ sahasva</seg> </l>
<l><seg type="pāda" n="c">mā bhūd asyāḥ praṇayini mayi svapnalabdhe kathaṃ cit</seg> <seg type="pāda" n="d">sadyaḥ kaṇṭhacyutabhujalatāgranthi gāḍhopagūḍham</seg> //</l>
</lg>

<lg xml:id="KMgD_95">
<l><seg type="pāda" n="a">tām utthāpya svajalakaṇikāśītalenānilena</seg> <seg type="pāda" n="b">pratyāśvastāṃ samam abhinavair jālakair mālatīnām</seg> </l>
<l><seg type="pāda" n="c">vidyudgarbhe stimitanayanāṃ tvatsanāthe gavākṣe</seg> <seg type="pāda" n="d">vaktuṃ dhīrastanitavacanair māninīṃ prakramethāḥ</seg> //</l>
</lg>

<lg xml:id="KMgD_96">
<l><seg type="pāda" n="a">bhartur mitraṃ priyam avidhave viddhi mām ambuvāhaṃ</seg> <seg type="pāda" n="b">tatsaṃdeśān manasi nihitād āgataṃ tvatsamīpam</seg> </l>
<l><seg type="pāda" n="c">yo vṛndāni tvarayati pathi śrāmyatāṃ proṣitānāṃ</seg> <seg type="pāda" n="d">mandrasnigdhair dhvanibhir abalāveṇimokṣotsukāni</seg> //</l>
</lg>

<lg xml:id="KMgD_97">
<l><seg type="pāda" n="a">ity ākhyāte pavanatanayaṃ maithilīvonmukhī sā</seg> <seg type="pāda" n="b">tvām utkaṇṭhocchvasitahṛdayā vīkṣya saṃbhāvya caiva</seg> </l>
<l><seg type="pāda" n="c">śroṣyaty asmāt param avahitā saumya sīmantinīnāṃ</seg> <seg type="pāda" n="d">kāntodantaḥ suhṛdupanataḥ saṃgamāt kiṃ cid ūnaḥ</seg> //</l>
</lg>

<lg xml:id="KMgD_98">
<l><seg type="pāda" n="a">tām āyuṣman mama ca vacanād ātmanaś copakartuṃ</seg> <seg type="pāda" n="b">brūyā evaṃ tava sahacaro rāmagiryāśramasthaḥ</seg> </l>
<l><seg type="pāda" n="c">avyāpannaḥ kuśalam abale pṛcchati tvāṃ viyuktaḥ</seg> <seg type="pāda" n="d">pūrvāśāsyaṃ sulabhavipadāṃ prāṇinām etad eva</seg> //</l>
</lg>

<lg xml:id="KMgD_99">
<l><seg type="pāda" n="a">aṅgenāṅgaṃ tanu ca tanunā gāḍhataptena taptaṃ</seg> <seg type="pāda" n="b">sāsreṇāsradravam aviratotkaṇṭham utkaṇṭhitena</seg> </l>
<l><seg type="pāda" n="c">uṣṇocchvāsaṃ samadhikatarocchvāsinā dūravartī</seg> <seg type="pāda" n="d">saṃkalpais tair viśati vidhinā vairiṇā ruddhamārgaḥ</seg> //</l>
</lg>

<lg xml:id="KMgD_100">
<l><seg type="pāda" n="a">śabdākhyeyaṃ yad api kila te yaḥ sakhīnāṃ purastāt</seg> <seg type="pāda" n="b">karṇe lolaḥ kathayitum abhūd ānanasparśalobhāt</seg> </l>
<l><seg type="pāda" n="c">so 'tikrāntaḥ śravaṇaviṣayaṃ locanābhyām adṛṣṭas</seg> <seg type="pāda" n="d">tvām utkaṇṭhāviracitapadaṃ manmukhenedam āha</seg> //</l>
</lg>

<lg xml:id="KMgD_101">
<l><seg type="pāda" n="a">śyāmāsv aṅgaṃ cakitahariṇīprekṣite dṛṣṭipātaṃ</seg> <seg type="pāda" n="b">vaktracchāyāṃ śaśini śikhināṃ barhabhāreṣu keśān</seg> </l>
<l><seg type="pāda" n="c">utpaśyāmi pratanuṣu nadīvīciṣu bhrūvilāsān</seg> <seg type="pāda" n="d">hantaikasthaṃ kva cid api na te caṇḍi sādṛśyam asti</seg> //</l>
</lg>

<lg xml:id="KMgD_102">
<l><seg type="pāda" n="a">tvām ālikhya praṇayakupitāṃ dhāturāgaiḥ śilāyām</seg> <seg type="pāda" n="b">ātmānaṃ te caraṇapatitaṃ yāvad icchāmi kartum</seg> </l>
<l><seg type="pāda" n="c">asrais tāvan muhur upacitair dṛṣṭir ālupyate me</seg> <seg type="pāda" n="d">krūras tasminn api na sahate saṃgamaṃ nau kṛtāntaḥ</seg> //</l>
</lg>

<lg xml:id="KMgD_103">
<l><seg type="pāda" n="a">mām ākāśapraṇihitabhujaṃ nirdayāśleṣahetor</seg> <seg type="pāda" n="b">labdhāyās te katham api mayā svapnasaṃdarśaneṣu</seg> </l>
<l><seg type="pāda" n="c">paśyantīnāṃ na khalu bahuśo na sthalīdevatānāṃ</seg> <seg type="pāda" n="d">muktāsthūlās tarukisalayeṣv aśruleśāḥ patanti</seg> //</l>
</lg>

<lg xml:id="KMgD_104">
<l><seg type="pāda" n="a">bhittvā sadyaḥ kisalayapuṭān devadārudrumāṇāṃ</seg> <seg type="pāda" n="b">ye tatkṣīrasrutisurabhayo dakṣiṇena pravṛttāḥ</seg> </l>
<l><seg type="pāda" n="c">āliṅgyante guṇavati mayā te tuṣārādrivātāḥ</seg> <seg type="pāda" n="d">pūrvaṃ spṛṣṭaṃ yadi kila bhaved aṅgam ebhis taveti</seg> //</l>
</lg>

<lg xml:id="KMgD_105">
<l><seg type="pāda" n="a">saṃkṣipyeta kṣaṇa iva kathaṃ dīrghayāmā triyāmā</seg> <seg type="pāda" n="b">sarvāvasthāsv ahar api kathaṃ mandamandātapaṃ syāt</seg> </l>
<l><seg type="pāda" n="c">itthaṃ cetaś caṭulanayane durlabhaprārthanaṃ me</seg> <seg type="pāda" n="d">gāḍhoṣmābhiḥ kṛtam aśaraṇaṃ tvadviyogavyathābhiḥ</seg> //</l>
</lg>

<lg xml:id="KMgD_106">
<l><seg type="pāda" n="a">nanv ātmānaṃ bahu vigaṇayann ātmanā nāvalambe</seg> <seg type="pāda" n="b">tat kalyāṇi tvam api sutarāṃ mā gamaḥ kātaratvam</seg> </l>
<l><seg type="pāda" n="c">kasyātyantaṃ sukham upanataṃ duḥkham ekāntato vā</seg> <seg type="pāda" n="d">nīcair gacchaty upari ca daśā cakranemikrameṇa</seg> //</l>
</lg>

<lg xml:id="KMgD_107">
<l><seg type="pāda" n="a">śāpānto me bhujagaśayanād utthite śārṅgapāṇau</seg> <seg type="pāda" n="b">māsān anyān gamaya caturo locane mīlayitvā</seg> </l>
<l><seg type="pāda" n="c">paścād āvāṃ virahaguṇitaṃ taṃ tam ātmābhilāṣaṃ</seg> <seg type="pāda" n="d">nirvekṣyāvaḥ pariṇataśaraccandrikāsu kṣapāsu</seg> //</l>
</lg>

<lg xml:id="KMgD_108">
<l><seg type="pāda" n="a">bhūyaś cāha tvam asi śayane kaṇṭhalagnā purā me</seg> <seg type="pāda" n="b">nidrāṃ gatvā kim api rudatī sasvaraṃ viprabuddhā</seg> </l>
<l><seg type="pāda" n="c">sāntarhāsaṃ kathitam asakṛt pṛcchataś ca tvayā me</seg> <seg type="pāda" n="d">dṛṣṭaḥ svapne kitava ramayan kām api tvaṃ mayeti</seg> //</l>
</lg>

<lg xml:id="KMgD_109">
<l><seg type="pāda" n="a">etasmān māṃ kuśalinam abhijñānadānād viditvā</seg> <seg type="pāda" n="b">mā kaulīnād asitanayane mayy aviśvāsinī bhūḥ</seg> </l>
<l><seg type="pāda" n="c">snehān āhuḥ kim api virahe hrāsinas te hy abhogād</seg> <seg type="pāda" n="d">iṣṭe vastuny upacitarasāḥ premarāśībhavanti</seg> //</l>
</lg>

<lg xml:id="KMgD_110">
<l><seg type="pāda" n="a">kac cit saumya vyavasitam idaṃ bandhukṛtyaṃ tvayā me</seg> <seg type="pāda" n="b">pratyādeśān na khalu bhavato dhīratāṃ kalpayāmi</seg> </l>
<l><seg type="pāda" n="c">niḥśabdo 'pi pradiśasi jalaṃ yācitaś cātakebhyaḥ</seg> <seg type="pāda" n="d">pratyuktaṃ hi praṇayiṣu satām īpsitārthakriyaiva</seg> //</l>
</lg>

<lg xml:id="KMgD_111">
<l><seg type="pāda" n="a">etat kṛtvā priyam anucitaprārthanāvartmano me</seg> <seg type="pāda" n="b">sauhārdād vā vidhura iti vā mayy anukrośabuddhyā</seg> </l>
<l><seg type="pāda" n="c">iṣṭān deśān vicara jalada prāvṛṣā saṃbhṛtaśrīr</seg> <seg type="pāda" n="d">mā bhūd evaṃ kṣaṇam api ca te vidyutā viprayogaḥ</seg> //</l>
</lg>

|| iti kālidāsaviracitaṃ meghadūtaṃ samāptam ||

  </body>
</text>
</TEI>
