<?xml version="1.0" encoding="utf-8"?>
<TEI xml:id="sarit__kāvyādarśa_ratnaśrīṭīkā__ROMAN" xmlns="http://www.tei-c.org/ns/1.0">
<teiHeader xml:lang="en">
  <fileDesc>
    <titleStmt>
      <title type="main">Kāvyādarśa</title>
      <title type="commentary">Ratnaśrī</title>
      <title type="sub">A SARIT edition</title>
      <author role="root">Daṇḍin</author>
      <author role="commentary">Ratnaśrījñāna</author>
      <funder>The National Endowment for the Humanities</funder>
      <principal>Sheldon Pollock</principal>
      <respStmt>
        <resp>prepared for SARIT by</resp>
        <name>Andrew Ollett</name>
      </respStmt>
      <respStmt>
        <resp>data entry by</resp>
        <name>SWIFT Information Technologies, Mumbai</name>
      </respStmt>
    </titleStmt>
    <publicationStmt>
      <authority>SARIT: Search and Retrieval of Indic Texts</authority>
      <availability status="restricted">
        <p>Copyright Notice</p>
        <p>Copyright (C) SARIT</p>
        <p>
          <ref target="http://creativecommons.org/licenses/by-sa/3.0/" type="licence">Distributed by <ref target="http://sarit.indology.info" type="url">SARIT</ref> under a Creative Commons Attribution-ShareAlike 3.0
          Unported License. </ref>
        </p>
        <p>Under this licence, you are free
          <list>
            <item>to Share — to copy, distribute and transmit the work</item>
            <item>to Remix — to adapt the work </item>
          </list>
        </p>
        <p>Under the following conditions:</p>
        <p>
          <list>
            <item>Attribution — You must attribute the work in the manner specified by the author or licensor (but not in any way that suggests that they endorse you or your use of the work).</item>
            <item>Share Alike — If you alter, transform, or build upon this work, you may distribute the resulting work only under the same or similar license to this one.</item>
          </list>
        </p>
        <p>More information and fuller details of this license are given on the Creative Commons website.</p>
        <p>SARIT assumes no responsibility for unauthorised use that infringes the rights of any copyright owners, known or unknown.</p>
      </availability>
      <date>2013</date>
      <idno>2013-12-18</idno>
    </publicationStmt>
    <notesStmt>
      <note><!-- This gets printed by Philologic as a trailing note to the main bibliographical entry.
A good place to give brief info. on what this e-text is (because Philologic annoyingly
prints the sourceDesc not the fileDesc for each file.)--></note>
    </notesStmt>
    <sourceDesc>
      <bibl>
        <title>Kāvyalakṣaṇa of Daṇḍin (also known as Kāvyādarśa) with Commentary Called Ratnaśrī of Ratnaśrījñāna</title>
        Edited by
        <editor>Prof. <name>Anantalal Thakur</name></editor> and
        <editor>Prof. <name>Upendra Jha</name></editor>
        <publisher>Mithila Institute of Post-Graduate Studies and Research in Sanskrit Learning</publisher>
        <pubPlace>Darbhanga</pubPlace>
        <date when="1957">1957</date>
      </bibl>
    </sourceDesc>
  </fileDesc>
  <encodingDesc>
    <p>The printed edition that forms of the basis of this electronic edition is in the Devanāgarī script. The Devanāgarī version of this electronic edition was produced by double-keyboarding. The Romanized version was produced by automatic transliteration of the Devanāgarī version, using the standard IAST scheme of transliteration. Note that the printed edition is based on a single manuscript, and corrections to that manuscript are often made in the text rather than the apparatus. Some of the representational strategies of the printed edition (for example, printing a <emph>visarga</emph> within square brackets) are impossible to duplicate using the  Unicode symbols for Devanāgarī (because they involve the independent use of characters that cannot be used independently), and hence they are followed with a /?/ in the Devanāgarī version. These problems do not arise in the Romanized version, but because this version has been generated automatically, the problem-marker /?/ still appears. Note also that the word-division of both the Romanized and Devanāgarī text is precisely as found in the source edition (i.e., <emph>yadyapi</emph> rather than <emph>yady api</emph>).</p>
    <p>Daṇḍin's root-text is included in Ratnaśrījñāna's commentary. Daṇḍin's verses have the @type="mūla" (should one wish to extract them or display them separately or differently). I have organized the commentary into "blocks" (&lt;div @type="sūtra"&gt;) that more or less correspond to sūtras of the root text, although sometimes Ratnaśrījñāna comments on several verses at a time. A special case are the extended treatments of particular figures, which are organized into "circles" (<emph>cakra</emph>s); these are also contained in the same "block" elements (&lt;div @type="sūtra"&gt;).</p>
    <p>Cross-references have been tagged with standard abbreviations, based on the list found in Dwivedi's edition (2007) of the <emph>Śṛṅgāraprakāśa</emph>.</p>
  </encodingDesc>
  <revisionDesc><change type="conversion" subtype="automatic" who="#aso" when="2014-06-24"> 
      Automatic conversion from Devanāgarī to Roman.
    </change>
    <change when="2013-12-18" who="AO">
      Initial conversion and validation.
    </change>
  </revisionDesc>
</teiHeader>

<text xml:id="kāvyādarśa_ratnaśrīṭīkā" xml:lang="sa-Latn">
<body>
<pb n="1"/>
<head>|| śrīḥ ||</head>
<head>siṃhalācāryaratnaśrījñānakṛtayā ratnaśriyā ṭīkayā samalaṃkṛtam ācāryadaṇḍikṛtaṃ kāvyalakṣaṇam |</head>

<div type="pariccheda" n="1" xml:id="KāĀ.1">
  <head type="toc">First Pariccheda (Mārgavibhāga)</head>
  <head>mārgavibhāgo nāma prathamaḥ paricchedaḥ |</head>

<div type="sūtra" n="1">
<lg type="mūla" xml:id="KāĀ.1.1">
  <l>caturmukhamukhāmbhojavanahaṃsavadhūrmama |</l>
  <l>mānase ramatāṃ nityaṃ sarvaśuklā sarasvatī || 1 ||</l>
</lg>
<p><note place="app" xml:lang="sa-Latn">mātṛkāyā ādimaṃ patratritayaṃ pracyutam | tena ṭīkākarturmaṅgalāṃcaraṇaṃ vyākhyā cādimayoḥ ślokayoḥ pūrṇatayā, tṛtīyasya ca bhāgaśo naṣṭā | ādaśamaṃ patreṣu punarāṃśikī truṭiḥ |</note>* * * * * * * *</p>
</div>

<div type="sūtra" n="2">
<lg type="mūla" xml:id="KāĀ.1.2">
  <l>pūrvaśāstrāṇi saṃhṛtya prayogānupalakṣya ca |</l>
  <l>yathāsāmarthyamasmābhiḥ kriyate kāvyalakṣaṇam || 2 ||</l>
</lg>
<p>* * * * * * * *</p>
</div>

<pb n="2"/>
<div type="sūtra" n="3">
<lg type="mūla" xml:id="KāĀ.1.3">
  <l>iha śiṣṭānuśiṣṭānāṃ śiṣṭānāmapi sarvathā |</l>
  <l>vācāmeva prasādena lokayātrā pravartate || 3 ||</l>
</lg>
<p>* * * *</p>
<p>[ 4a ] doṣavibhāgato yathāvada ..........mallanāgo ........ vasthitilakṣaṇatvācca lokayātrāyā<note place="app" xml:lang="sa-Latn">tula. — tanmūlakatvācca lokayātrāyāḥ — <ref cRef="KāSū.1.2.16">kāmasūtre 1. 2. 16</ref></note> iti | viśiṣṭā lokayātrā [a]bhipretā na tu yā kācit | sā [vākśāstrarūpe]ti tadabhāve yathoktalokayātrānupapatteśca anyatrāpi yathāsambhavaṃ sāmānyaśabdāt viśeṣaḥ prasattavyaḥ | prasādena prabhāvānna..........| ataeva caturvargaśāsanāt śāstrā[ṇāṃ] caturvargavidyāśrayatvāt vidyāśrayasthānānīti ca nirucyate | tāni ca [śruti]smṛtyādīni saṃskṛtamayānītyāha [śiṣṭānuśiṣṭānāmiti | śiṣṭāḥ] [śabdā]nuśāsanakṛtaḥ pāṇiniprabhṛtayaḥ | tairanuśiṣṭāḥ saṃskṛtāḥ prakṛtipratyayādivibhāgakalpanayā 'nvā[khyātāḥ] tāsāṃ vācāṃ, śrutismūtyādīni hi catu[rvargasādhanāni] [saṃ]skṛtamayāni dṛśyante |</p>
<p>nanu bhāṣāntarairapi caturvargapratītilakṣaṇā lokayātrā pravartamānā dṛ[śyamānā]sti | tadapi śrutyādimūlamityatidiśannāha- śiṣṭā[nāma]pīti | śiṣṭānuśiṣṭebhyo bāhyāḥ śiṣṭāḥ pariśiṣṭāḥ | upayuktādanyaḥ śeṣa iti | tāsāṃ [pariśiṣṭānāṃ śāstravyavahāra]sthityā apabhraṃśasaṃgṛhītānām | yad vakṣyati—<cit><quote>śāstreṣu saṃskṛtādanyadapabhraṃśatayoditam | iti |</quote> <ref cRef="KāĀ.1.36">[1.36]</ref></cit> evaṃ manyate...[i]damatra tāvat tātpa[ryam]........[lo]kayātrā śāstraprabhāvādeveti | tattu śāstraṃ saṃskṛtamayaṃ vā | bhāṣāntarasvabhāvaṃ prāyastu saṃskṛtamayaṃ dṛśyata iti | ata evāha- śi[ṣṭānuśiṣṭānāṃ.........evaṃ śāstrādeva sā | saṃskṛtetaralakṣaṇastu tadvikalpa eva | ataḥ sarvathā sarvaprakāreṇa ekāntena saṃskṛtādavaśiṣṭād vā śāstrādeva loka[yātrā pravartate |] kāvyaṃ cedaṃ caturvargalakṣaṇam | atrāpi guṇadoṣavivecane śāstraṃ śaraṇamityākūtam | vakṣyati ca—<cit><quote>guṇadoṣānaśāstrajñaḥ</quote> <ref cRef="KāĀ.1.8">[1.8]</ref></cit> <pb n="3"/> ityādinā | yat punara[tra........kā]raṇamanyad vā yathā kathañcid ghuṇākṣaraprakhyaṃ dṛśyate tatrāpi śāstramastīti tadvidāṃ prayogapathānusārāt syāt | janmāntare vā kṛtaśāstrābhyā[saprati (4b) bu]ddhasaṃskārāṇāṃ pariniṣṭhitamapi syāt | yān sārasvatānanadhītapaṇḍitān vā vyavaharati lokaḥ | yadapi sarasvatīprasādāt kāvyakaraṇādikamiṣṭam, tadapi śāstrapra[bhāva]........prabhāvitatvāt | kiṃ bahunā ? sarvalokayātrā caturvargavyutpattilakṣaṇā śāstrādeva | tasmādidamapi kāvyaguṇadoṣavyutpattyarthaṃ karaṇīyameva, yataḥ parini[ṣṭhitaṃ kāvyaṃ jāya]ta iti bhāvaḥ ||</p>
</div>

<div type="sūtra" n="4">
<p>evamanvayeta lokayātrāṃ śāstramūlāṃ pratipādyaitadeva vyatirekeṇa draḍhayannāha—</p>
<lg type="mūla" xml:id="KāĀ.1.4">
  <l>idamandhaṃ tamaḥ kṛtsnaṃ jāyeta bhūvanatrayam |</l>
  <l>yadi śabdāhvayaṃ jyotirā saṃsārānna dīpyate || 4 ||</l>
</lg>
<p>yadanantaramuktaṃ lokayā[trā]...........jyotirālokaḥ śabdāhvayaṃ śāstrasaṃjñakaṃ caturvargaprakāśakatvāt | śabda ityāhvayo yasyeti vigrahe, yadi na dīpyate na prakāśate na syādityarthaḥ | ke...........ro 'tra sattvalokaḥ | yaścaturvargamanutiṣṭhati tat maryādaṃ[?] ye tu muktāsteṣāṃ na saṃsārātmakatvam, nāpi caturvargānuṣṭhānam | sarva......[sva]rgamartyapātālalakṣaṇaṃ jagatrayaṃ sattvalokaḥ yasya caturvargapratipattiḥ sambhavati | idamiti | atya......tena vā tamo 'ndha[kāraḥ]........[la]kṣaṇalokayātrāvigamāt | apratipattikasaṃ[sārā]tmakaṃ syādityarthaḥ | kimekadeśena, netyāha- kṛtsnamiti | niravaśeṣaṃ nāṃśena tathāpya[lpam, netyā]ha- andhamiti | andhaṃ nirantarama[jñānatamoyogāt] caturvargapratipatteḥ kathañcidapyabhāvāt sarvathā nivṛttacaturvargajñānātmakaṃ jagat syāt | na ka[thañcid vastuprati]pattirbhavedityarthaḥ | yad vā, andhaṃtama.....[pṛ]ṣodarādidarśanāt siddham | arthastu sa eva | samādhiścaiṣa sarvathā 'jñāne nivṛtte sarvamatra gṛhyate [anva]yavyatirekābhyām | śāstrābhyāsaḥ kāvyaguṇadoṣavivekārthaṃ kriyata iti pūrvavadākūtam | ata evocyate—</p>
<quote><lg>
  <l>śāstrādeva hi sarvatra guṇadoṣa[vicāra]ṇam |</l>
  <l>vinā śāstreṇa yat...................... ||</l>
</lg></quote>
<p>......ghaṭakaṃ śāstraviśeṣa eṣa vastutaḥ | tatrāpi caturvargapratipatteḥ | yad vakṣyati—<cit><quote>caturvargaphalāyattami[tyādi]</quote> <ref cRef="KāĀ.1.15">[1.15]</ref></cit> <pb n="4"/> ......[5a] kāvyamiti vyavati[ṣṭhate]...........ityalaṃ vistareṇa ||</p>
</div>

<div type="sūtra" n="5">
<p>śāstrameva prakārāntareṇānusaṃharannāha—</p>
<lg type="mūla">
  <l>ādirājayaśobimbamādarśaṃ prāpya vāḍmayam |</l>
  <l>teṣāmasannidhāne 'pi na svayaṃ paśya naśyati ||5 ||</l>
</lg>
<p>ādayaḥ ādyāḥ pūrve rājānaḥ manvā[dyāḥ] teṣāmādirājānāṃ [guṇakhyāpakaṃ karma] yaśaskaratvād yaśa ityuktam | guṇā hi sākṣāt teṣāṃ śāstre kāvye vā varṇyante | guṇānāṃ tu prasiddhiḥ sarvalokakīrttanaṃ yaśaḥ | tadeva [śa]rīraṃ satpuruṣāṇāṃ........., śarīrapra[timatvāt | ta]duktam—</p>
<cit><quote><lg>
  <l>api svadehāt kimutendriyārthād</l>
  <l>yaśodhanānāṃ hi yaśo garīyaḥ | iti |</l>
</lg></quote>
<ref cRef="Raghu.14.35">[raghuvaṃśe 14.35]</ref></cit>
<p>tadetat | vāgiha itihāsakathādilakṣaṇā, ādirā[jayaśaḥ]kīrttanāt | tatsvabhāvamādarśaṃ darpaṇam vaimalyāt, prāpya tatra pratibhāya tatpratyayārūḍhaṃ svayamātmanā na naśyati nāpagacchati yasyeti vismāpayannabhimukhayati param | ko 'tra vismaya i[ti cet ?] teṣāmasannidhāne 'pīti teṣāmādirājānāṃ yeṣāṃ tadbimbam | asannidhāne 'pi abhāve 'pi | idamatra citraṃ yat tadvato 'pagame 'pi bimbaṃ nāpaiti | darpaṇe hi tāvad bimbaṃ dṛśyate [yāvad vastusa]nnidhānam | apagate tu tadvati śarīre 'paiti | so 'yaṃ prasiddhādarśavilakṣaṇo 'pūrva eva kaścidādarśaḥ, yatrādirājalakṣaṇasya tadvato 'sannidhāvapi idānīm[api] bimbaṃ dṛśyate, na kevalaṃ sannidhāna ityapiśabdārthaḥ | atiśaye vā 'piśabdo vartate | asannidhāne 'pyaho dṛśyata ityatiśayaḥ | ata eva sarvā[tiśāyī] sanātanaḥ ko 'pyayamāloko lokayātrāpravṛttaye | kuto 'pyayamābhāti yaduta śāstraṃ nāmeti ||</p>
</div>

<div type="sūtra" n="6">
<p>śāstrād guṇadoṣaviveke sati ko guṇastad......āha—</p>
<lg type="mūla" xml:id="KāĀ.1.6">
  <l>gaurgauḥ kāmadughā samyakprayuktā smaryate budhaiḥ |</l>
  <l>duṣprayuktā punargotvaṃ prayoktaḥ saiva śaṃsati ||6 ||</l>
</lg>
<p>gaurvāk kāvyādisvabhāvā | samyak śāstrādiprabhāveṇa svarūpato 'rthataśca pariśuddhā<pb n="5"/> prayuktā kṛtā prakāśitā satī puruṣeṇeti gamyate | kāma[dughā]......riti vakṣyamāṇamatrāpi sambandhanīyam | gauḥ saurabheyī smaryate āmnāyate budhairāptaiḥ | evamāptā upadiśanti, tasmādavitathametat | āptopadeśasya pramāṇatva[niścayāt][tadanusaraṇata]śceṣṭasiddhidarśanāt | yā vāgevaṃ kāmadhenurjātā suprayuktā satī saiva nānyā | duṣprayuktā punaḥ śāstravirodhāt svabhāvāśrayavaiguṇyenodbhāvitā tu sato gotvaṃ [paśutvaṃ śaṃ]sati khyāpayati prayoktuḥ puruṣasya | tataścāśāstrajño 'yaṃ puruṣākṛtiḥ paśuriti viduṣāṃ heyaḥ syādityanarthe patitaḥ | dūra evārthasiddhiḥ | tadiha ma[hada]ntaraṃ śāstra[jñānena bhavati | manuṣyatvā][5b]viśeṣe 'pi śāstrajño deva iva pūjyate guṇānurāgibhiritarastu paśuriva dṛśyata iti ||</p>
</div>

<div type="sūtra" n="7">
<p>yata evaṃ sarvatra guṇadoṣavivekaḥ śāstrādeva | guṇaśca puruṣārthena yojayati doṣaśca [itareṇa, ataḥ] śāstrānusāreṇa guṇavat [kāvyamekāntataḥ] puruṣārthasādhanam | doṣastu svalpo 'pi śāstraprabhāvādevāpaneyaḥ | anyathā heyaṃ syāditi prakṛtamanubadhnan āha—</p>
<lg type="mūla" xml:id="KāĀ.1.7">
  <l>tadalpamapi nopekṣyaṃ kāvyaṃ duṣṭaṃ kathañcana |</l>
  <l>syād vapuḥ sundaramapi śvitreṇaikena durbhagam || 7 ||</l>
</lg>
<p>[duṣṭaṃ kāvyaṃ nope]kṣyaṃ kathañcanetyatrāpi yojyam | kenāpi prakāreṇa nopekṣaṇīyam | sarvathā 'paneyameva śāstradṛṣṭayā | anyathā heyaṃ syāt | tadeva prativastūpamayā sādhayannāhasyādityādi [vapuḥ śarīraṃ sundarama]pi varṇasaṃsthānasampannamapi prāgevāsundaram | ekena śvitreṇa kuṣṭhadoṣeṇa durbhagamaspṛśyaṃ heyaṃ syāt | sundaramapi śarīraṃ kuṣṭena svalpenāpyupa [pannaṃ heyaṃ yathā] tathā kaveḥ kāvyamayaṃ śarīraṃ śāśvataṃ sarvārthasādhanaṃ svalpenāpi śabdarūpeṇārthalakṣaṇena vā doṣeṇa śvitrakalpena pariharaṇīyaṃ syāt | prāgeva......ddhaṃ kāryaṃ karaṇīyam | doṣastu svalpo 'pi pariharaṇīyaḥ śāstradṛṣṭayeti |</p>
</div>

<div type="sūtra" n="8">
<p>kriyata eva nirdoṣaṃ kāvyaṃ vināpi śāstreṇetyāśaṅkya sarvaṃ śāstrādeva guṇadoṣa[parijñānaṃ kartavyami]ti pūrvoktakrameṇārthaṃ prativastūpamayā samarthayannāha—</p>
<lg type="mūla" xml:id="KāĀ.1.8">
  <l>guṇadoṣānaśāstrajñaḥ kathaṃ vibhajate janaḥ |</l>
  <l>kimandhasyādhikāro 'sti rūpabhedopalabdhiṣu || 8 ||</l>
</lg>
<p>guṇā viśeṣā upādeyā arthāḥ puruṣārthasaṃgṛhītāstadviparītā doṣāḥ |......kāvyāpekṣayā tu śabdārthālaṅkārasvabhāvā guṇāḥ | doṣāstvapārthatvādayaḥ | śleṣaviparyāsādayaśca<pb n="6"/> vaidarbhamārgāpekṣayā vakṣyamāṇāḥ | ata eva sāmānyenāha—guṇadoṣānaśāstrajñaḥ kathaṃ vibhajate janaḥiti | sarvamapi sā[mānyaṃ e]kasyāpyarthasya prakṛtāpekṣayā viśeṣaniṣṭhaṃ bhaviṣyatīti nipuṇeyaṃ vācoyuktiḥ | tān guṇadoṣān yo na vetti puruṣaḥ[sa] kathaṃ vibhajate [vibhaktānkaro]ti ete guṇāḥ [ete doṣā i]ti | ya[to guṇānāda]tte doṣāna hāsyati kathañcit | kiṃ na vibhajate, aśāstrajño yataḥ | śāstrādeva hi guṇadoṣā vivecyante | yaśca śāstraṃ guṇadoṣaviveka[viṣa][6a]yaṃ na vetti, kathaṃ tasyāpratipannopāyasya guṇadoṣavivekalakṣaṇamupeyaṃ setsyati | yathā tvasya rūpava......................kimandhasyetyādi | andhasya cakṣurvikalasya rūpabhedānāṃ nīlapītādīnāṃ rūpaviśeṣāṇāṃ upa[la]bdhiṣu darśane[ṣu nādhiṃkāraḥ | i ]ha sāmānyena rūpaṃ nāma kiñcidastīti śrutimātrakamapaśyataḥ syāt | na tu rūpaviśeṣasākṣātkā[raḥ | viśeṣajñānābhāve] na ca tat kvacidupayujyate | tato yadāhamanuṣṭhānā[?]bhāvād vibhāgena tu sarvātmanā śāstra......[vibha]jata ityāha | tadevamiyatā granthena śāstrādeva sarvaguṇadoṣavivekato nānyathā kāvye 'pi......</p>
</div>

<div type="sūtra" n="9">
<lg type="mūla" xml:id="KāĀ.1.9">
  <l>ataḥ prajānāṃ vyutpattimabhisandhāya sūrayaḥ |</l>
  <l>vācāṃ vicitramārgāṇāṃ nibabandhuḥ kriyāvidhim || 9 ||</l>
</lg>
<p>ataḥ kāraṇāt sūrayaḥ pūrvācāryāḥ kriyāvidhiṃ nibabandhuriti saṃbandha | kriyāvidhiṃ kriyākalpam.........[malla]nāgena<note place="app" xml:lang="sa-Latn">tula. — kriyākalpaḥ kāvyakaraṇavidhiḥ kāvyālaṃkāra ityarthaḥ | — <ref cRef="KāSū.1.3.16">kāmasūtra [1. 3. 16]</ref> jayamaṅgalā — pṛḥ 36.</note> vidyāsamuddeśe kriyākalpa iti kāvyālaṅkāra uktaḥ | tadanusāreṇānena kriyākalpaḥ kriyā .........[vidhī]yate 'neneti kriyāvidhiḥ | kriyākalpo 'pi evamiti nārthataḥ kaścid bhedaḥ | kāvyalakṣaṇaṃ śāstraṃ kṛtavantaḥ | [śāstrānusāreṇa mūrkho] 'pi pravartate | kiṃ punarbuddhimān lokaḥ | tasmāt sarvatra nmatamiti | vyutpattimabhisandhāya kāvye yathāvad guṇadoṣaparijñāna[hetubhiḥ śāstra]saṃgṛhītairguṇadoṣaviveko vyutpattiḥ tadupādānahāniphalā 'bhidheyā | catuvarga iti ca nānāprakāraḥ sarvapuruṣārthaḥ saṃgṛhītaḥ | asyaiva tu [śāstrasya prameyaśca]turvargaḥ | tatpratipādakaṃ śāstraṃ tādarthyāt | etāvāneva ca puruṣārthaḥ | tatra sarvatra guṇāśca doṣāśca jñātavyāḥ | tatra guṇā vastutaḥ puruṣārthamayā eva | tatasta upāde[yāḥ] upādeyatayā [ca]jñeyāstathārthenājñātānāmupādānāsambhavāt | doṣāstu tadābhāsāstatsaṃbhavino heyāḥ | te 'pi heyatayā jñeyāstathā bhāvenājñātānāṃ hānāsaṃbhavāt | [6b] [vi]vekaśca samyak <pb n="7"/> śāstrādeva dṛṣṭārthādadṛṣṭārthād veti sarvaśāstrasthitireṣā | kāvyamapyetat trividhaṃ catu rvargarūpaṃ caturvargastadupāyaścānena rasāntaraparigraheṇa pratipādya[pratipā]dakatvāt | śabdātmakamapi kāvyaśarīraṃ caturvargastādarthyāt | upāyo 'pi tādarthyāccaturvargaḥ |</p>
<quote><lg>
  <l>mukhyastāvaccaturvargaḥ pumarthāśeṣasaṃgrahaḥ |</l>
  <l>tadupāye 'pi tādarthyācchāstreṣvapi [samādaraḥ] ||</l>
</lg></quote>
<p>iti saṃgrahaślokaḥ |</p>
<p>kiṃ ca kāvyeneṣṭadevatāviṣayavicitrastotralakṣaṇena samyagviracitena dharmo 'prameyaḥ | tathātve ca kadācid varalābhādiko 'rthaḥ | sukha[m]pyetatpuruṣārtha[dvaya]niṣṭhamuktam |</p>
<quote><lg>
  <l>buddhastotragranthanavyāpṛtānāṃ bhaktiprahveṣvindriyeṣu dravatsu |</l>
  <l>ekaikasmin yaḥ kṣaṇe puṇyakośo nāsarvajñastaṃ pramātuṃ samarthaḥ || iti |</l>
</lg></quote>
<p>guṇajñarājādi[varṇanātoḥpyaryāti]śayaprāptistadarthācca dharmaḥ sukhaṃ ca sampatsyete | kiṃ bahunā, na so 'sti puruṣārthaḥ kaścid yaḥ kāvyāt parigṛhītāśrayaviśeṣā[nna jāyate | i]hānuṣaṅge guṇadoṣavibhāgaḥ karaṇīyaḥ | sa ca śāstrādeva nānyatheti vistareṇa pūrvameva pratipāditam | tataḥ kā[vyakriyā]vidhimiti prakṛtam | kasya vyutpattimabhisandhāyetyāha-prajānāmiti | lokasya santāne kā vyutpattiḥ kathaṃ [keṣāṃ ?] nāma...... [vyutpādanakri]yāmabhisandhāya kriyāvidhiṃ nibabandhurityāha-vācāṃ vicitramārgāṇāmiti | vicitro nānāprakāraḥ śabdālaṃkārā[rthālaṃkārādiyukto mārgaḥ] kāvyānyeva | tataḥ kāvyaviṣayāṃ lokakartṛkāṃ kāvyaguṇadoṣavibhāgavijñānalakṣaṇāṃ vyutpattimuddiśya [śāstranirmāṇam] | tatsaṃkṣepatvād idamapi saprayojanamiti karttavyameva | tataśca sāmānyena kāvyalakṣaṇaśāstrājjñeya iyatā viśiṣyocyate ||</p>
</div>

<div type="sūtra" n="10">
<p>[kāvyala]kṣaṇamidānīṃ kartumārabhate—</p>
<lg type="mūla" xml:id="KāĀ.1.10">
  <l>taiḥ śarīraṃ ca kāvyānāmalaṅkāraśca darśitaḥ |</l>
  <l>śarīraṃ tāvadiṣṭārthavyavacchinnā padāvalī || 10 ||</l>
</lg>
<p>iha yoni kānicit kāvyāni saṃbhavanti teṣāṃ [śarīramalaṅkāraśca] taiḥ pūrvācāryaiḥ lokasya kāvyavyutpattaye kriyākalpe nibaddhe | tayoḥ kīdṛśaṃ śarīram [śabdarūpam | arthe][7a]nāviṣṭatvāt | yathā hi puruṣaśarīre hārakeyūrādiralaṃkāro nyasyate yena<pb n="8"/> śobhate, tathā kāvyaśarīre [śabdamaye 'pyupamādirarpya]te, yataḥ śobhā | [va]kṣyate [ca]—<cit><quote>kāvyaśobhākarān dharmānalaṃkārān pracakṣate || iti |</quote> <ref cRef="KāĀ.2.1">[2.1]</ref></cit> paścādalaṅkāro vakṣyate | padānāṃ subantati[ṅantānāṃ āvalī śreṇī, tayā] paripūrṇaṃ kāvyaṃ [tasya] ślokādayo 'vayavā avāntaravākyāni | kavinā vaktumiṣṭe 'bhiprete 'rthe kasmiṃścid raghuvaṃśādau | vyavacchinnā gamakatve[na]...svīkṛtā | viśeṣe[ṇa]... ......[śarī]raṃ vijñeyamitīṣṭārthavyavacchinnā padāvalī prasiddhatvādanūdyāprasiddhaṃ śarīraṃ vidhīyate | yathā yaḥ.............</p>
</div>

<div type="sūtra" n="11">
<p>[śa]rīraṃ katividhamityāha—</p>
<lg type="mūla" xml:id="KāĀ.1.11">
  <l>padyaṃ gadyaṃ ca miśraṃ ca tat tridhaiva vyavasthitam |</l>
  <l>padyaṃ catuṣpadī tacca vṛttaṃ jātiriti dvidhā || 11 ||</l>
</lg>
<p>yadanantaraṃ lakṣaṇataḥ kathitaṃ taccharīraṃ prabhedataḥ tridhaiva triprakārameva vyavasthitaṃ boddhavyam |.........[ke]valapadyātmakaṃ......[kevalagadyātmakaṃ gadyapadyobhayātmakaṃ ca]...
ityanekena prakāreṇa tridhaiva vyavasthitamiti prakṛtam | tatra padyaṃ na jñāyate kiṃrūpamityata āha-padyaṃ catuṣpadītyādi |.........anūdya padyamiti jñā[payati catuṣpadī] tat padyaṃ jñeyamiti | tacca padyaṃ dvidhā dviprabhedamavaseyam | katham—vṛttaṃ jātirityanena rūpeṇa ||</p>
</div>

<div type="sūtra" n="12">
<p>tadapi na jñāyate kiṃ vṛttaṃ jāti[rvā kīdṛśī]ti | tadāha—</p>
<lg type="mūla" xml:id="KāĀ.1.12">
  <l>chandovicityāṃ sakalastatprapañco nidarśitaḥ |</l>
  <l>sā vidyā naurvivikṣūṇāṃ gambhīraṃ kāvyasāgaram || 12 ||</l>
</lg>
<p>tayorvṛttajā[tyoḥ prapañco] vicitraḥ prabhedaḥ vaktrādirūpaḥ, āryādilakṣaṇaśca sakalaḥ sarvo nidarśitaḥ lakṣaṇato lakṣitaśca pratipāditaḥ | kutra chando[vicityāṃ chandāṃsi] vicīyante [saṃgṛhyante yatra] yayā vā tasyām | sā ceyaṃ vidyā padyalakṣaṇasya kāvyaśarīrasya sādhikā | yadana[yā] prasādhyate tataḥ sāpyādareṇa draṣṭavyeti vakroktyā tadabhyāse śrotṛjanaṃ niyoja[yati- sā vidyeti] kāvyame[va sāgaraḥ tadvad]gambhīraṃ yataḥ, <pb n="9"/> bhāvārthagāmbhīryāt | na tu śabdagāmbhīryeṇa | anyathā pramādo na syāt | nānārasāmṛtatvāt | sūktaratnākaratvāt | akṛtadhiyāṃ ca [vairasyādhāyakatvāt] kāvyasāgaraṃ vi[vikṣūṇāṃ avagā]hitumicchatāṃ svayaṃ kartuṃ parakīyaṃ vā jñātumicchatāmityarthaḥ | sā chandovicitividyā naurūpā | sāpi jñātavyeti bhāvaḥ ||</p>
</div>

<div type="sūtra" n="13">
<p>saṃghātādyapi vṛttajātiprakāro 'sti chandaḥśāstroktaḥ [7b] [sa i]ha kiṃ na darśita iti cet, āha—</p>
<lg type="mūla" xml:id="KāĀ.1.13">
  <l>muktakaṃ kulakaṃ kośaḥ saṃghāta iti tādṛśaḥ |</l>
  <l>sargabandhāṃśarūpatvādanuktaḥ padyavistaraḥ || 13 ||</l>
</lg>
<p>ekaḥ ślokaḥ samāptārthaḥ svatantraḥ ślokāntaranirapekṣa iti muktakam, na tu nibaddhamiti sargabandhena [vaiṣamyaṃ] bandhe 'nibandhanāt | yad vakṣyati—<cit><quote>sargabandhāṃśarūpatvāt</quote> <ref cRef="KāĀ.1.13">[1.13]</ref></cit> iti |</p>
<p>ekakriyādvāreṇa parasparasāpekṣāḥ samāptārthāḥ pratyekamasamāptārthāḥ ślokāḥ kulakam | tadviśeṣa eva yugalakam | nānābhittayo bhinnakriyāḥ svatantrāḥ ślokāḥ kośavat sthā[pitāḥ kośaḥ] | ekāṃ bhittiṃ prāvṛḍādikāṃ varṇayituṃ samudāyena pravṛttā bhinnakriyāḥ ślokāḥ saṃghātaḥ | iti tādṛśaḥ | ityevaṃrūpaścaturvidhapadyaprakāro 'nukto [viśiṣya] pṛthagiha la[kṣaṇataḥ anuktaḥ akathita]styakta eva | kiṃ kāraṇam | sargabandhāṃśarūpatvāt sargabandhasya aṃśarūpā, ekadeśasvabhāvāsteṣāṃ bhāvastattvam | tasmāt te hi saṃ[gṛhītāḥ | na] muktatā[divyati]rekeṇa sargabandhaḥ se[tsya]ti, tantuvyatirekeṇa paṭavat | sa ca lakṣaṇata ucyata eva | tataste 'pi tadavyatirekā[t] pṛthagasargaba[ndharūpa]to noktā ityarthaḥ |</p>
<p>nanvevaṃ stotrāvadānaparikathādipadyaprapañco na saṃgṛhītaḥ syāt | saṃgṛhīta eva | [ukta]lakṣaṇayogāt......[saṃ]ghātaḥ āryā kośa iti saṃghātādisaṃjñāpravṛttimātreṇa saṃghātāditvaṃ sargabandhāṃśasya saṃghātāderata[stadrūpa]tvaṃ stotrādīnāṃ...... | nahi sargabandhasya śiśupālavadhādināmāntarakaraṇamātreṇa sargabandhatvaṃ hīyate | tasmāt sttotrādirapi lakṣaṇa[taḥ saṃghā]tādisaṃgṛhītaḥ ...nahi karkādivyapadeśāntarayogādaśvatvaṃ hīyate, aśvaviśeṣāḥ karkādaya iti cet-stotrādayo 'pi yathālakṣa[ṇaṃ]......nimittaṃ(?) yathe[ha sarga]bandhe ca saṃghātādiḥ parimphuṭaṃ lakṣyata eva | tatra hi prāvṛḍvarṇanādiḥ<pb n="10"/> saṃghātaḥ | mantrādyavasare ca yathā[muktakādistatho]ktaṃ prāk | muktakaṃ......[itya8a]tra parisphuṭamevetyalaṃ vistareṇa ||</p>
</div>

<div type="sūtra" n="14">
<p>kaḥ punaḥ sargabandho yasyāvathavāḥ saṃghātādaya ityāha—</p>
<lg type="mūla" xml:id="KāĀ.1.14">
  <l>sargabandho mahākāvyamucyate tvasya lakṣaṇam |</l>
  <l>āśīrnamaskriyā vastunirdeśo vāpi tanmukham || 14 ||</l>
</lg>
<p>yadetat prasiddhaṃ guṇataḥ sanniveśataśca mahākāvyamiti sargabandhaḥ...[sa]...vijñaya iti mahākāvyānuvādena sargabandho vidhīyate | sargaiḥ sargākhyaiḥ paricchedaviśeṣairbadhyate 'sāviti sargabandhaḥ | tataścānekasargātmakaḥ sargabandho mahākāvyam | sargāśca saṃghātādicatuṣṭyasvabhāvā iti draṣṭavyam |</p>
<p>athavā anyathāvatāryate | nanu muktakādayo mahākāvyasyāṃśāḥ, tat kimucyate—<cit><quote>sargabandhāṃśarūpatvāt</quote> <ref cRef="KāĀ.1.13">[1.13]</ref></cit> ityāha—sargabandho mahākāvyamiti | sargabandha ityapi mahākāvyamucyate | tato ye [ma]hākāvyasyāṃśāste sargabandhasyāpītyavirodha ityarthaḥ | śeṣaṃ samānam |</p>
<p>sargabandhasya tarhi kiṃ lakṣaṇaṃ yat tadaṃśasya saṃghātāderapi syādityāha—ucyate tvasya lakṣaṇam | tuśabdo bhinnakramaḥ | asya tu mahākāvyasya lakṣaṇaṃ svarūpamucyate | tuśabdenaitadāha-saṃghātādīnāmavayavānāṃ pṛthag lakṣaṇaṃ nocyate | avayavinastu mahākāvyasya lakṣaṇaṃ kriyate | tataste 'pi tallakṣaṇā eva, vastutastadavyatirekāditi | kiṃ punastaditi tadeva vaktumupakramate-āśīrityādi | tasya mahākāvyasya mukhamādiḥ āśīriṣṭāśaṃsanaṃ vā prayujyate, namaskriyā praṇāmo vā, prabandhasambandhinaḥ kasyacid vastuno 'rthasya nirdeśaḥ kathanaṃ vā kriyate iti vikalpena trividhaṃ mukhaṃ pratipattavyam | na samuccayena | tatra</p>
<quote><lg>
  <l>
    <seg type="pāda">śrīmadviśuddhaguṇaratnanasa[mi]ddhamūrtti-</seg>
    <seg type="pāda">rbrahmendraśekharitapādasarojareṇuḥ |</seg>
  </l><pb n="11"/>
  <l>
    <seg type="pāda">śauddhodaniḥ sakalasattvahitaikadīkṣaḥ</seg>
    <seg type="pāda">pāyādapāyabahulājjagadāvimukteḥ ||</seg>
  </l>
</lg></quote>
<p>ityevaṃvidhā āśīḥ |</p>
<quote><lg>
  <l>namastrayāya ratnānāṃ trailokya[mahitā]tmane |</l>
  <l>sthitāya suratadvairinaranāgendramauliṣu ||</l>
</lg></quote>
<p>ityevaṃvidhā namaskriyā | vastunirdeśastu
  <cit>
    <quote><l>śriyaḥ patiḥ śrīmati</l></quote> <ref cRef="Śiśu.1.1">[śiśupālavadhe 1.1]</ref>
  </cit>
ityādiḥ prasiddha eva |</p>
<p>gadyamiśrabandhayorapyetadeva mukhaṃ draṣṭavyamiti ||</p>
</div>

<div type="sūtra" n="15">
<p>kimāśrayaṃ tadityāha—</p>
<lg type="mūla" xml:id="KāĀ.1.15">
  <l>itihāsakathodbhūtamitaradvā sadāśrayam |</l>
  <l>catuvargaphalāyattaṃ caturodāttanāyakam || 15 ||</l>
</lg>
<p>itihāsaḥ purāvṛttam, tatpratipādikā kathā rāmāyaṇādikā itihāsakathā tata udbhūtaṃ jātam, itihāsakathāśrayamityarthaḥ | kā[vyami]ti vakṣyati | kimitihāsakathāśrayameva mahākāvyaṃ kartavyam | netyāha-itaraditi | itihāsakathāśrayādaparaṃ vā | nātra niyamaḥ, viśiṣṭāśrayameva tu tat kartavyamiti- sadāśrayamiti | san śobhanaḥ adhiguṇarājacaritādilakṣaṇā āśrayo bhittiryasya tattathā | anena mahākāvyasya dvidhāśrayasampaduktā |</p>
<p>caturviṣayatvaṃ pratipādayannāha—caturvargaphalāyattam caturṇāṃ dharmārthakāmamokṣāṇāṃ vargaḥ samūhaḥ, sa eva phalaṃ puruṣārthatpatvāt | tatrā 'bhyudayaniḥśreyasaheturdharma<note place="app" xml:lang="sa-Latn">tula vai. sū. 1. 1. 2.</note> | vidyābhūmyādīnāṃ yathānyāyamarjanamarjitānāṃ ca rakṣaṇamarthaḥ | nirapāyo viṣayopabhogaḥ kāmaḥ | [traikālika]sāṃsārikaduḥkhanivṛttirmokṣaḥ | vistarastu ta[tta]cchāstrebhyo draṣṭavyaḥ | tasminnāyattaṃ pratibaddhaṃ tadviṣayatvāt | atra na niyamo 'vaśyaṃ catvāro 'pi puruṣārthā nibadhyanta iti | yathāsaṃbhavaṃ kvaciccaturvargaḥ, [kvaci]t trivarga iti <pb n="12"/> pratipattavyam | etacca svayameva vakṣyati—<cit><quote>nyūnamapyatra yaiḥ kaiścit</quote> <ref cRef="KāĀ.1.20">[1.20]</ref></cit> ityādau | caturodāttanāyakam | caturaḥ kuśalaḥ utyāhaśaktyādiyogāt | udātta udārastyāgātiśayādisaṃbandhāt nāyakaḥ vipakṣaḥ pratipakṣaśca<note place="app" xml:lang="sa-Latn">pratipakṣo vijigīṣurityarthaḥ |</note> | dvayorapi nāyakatvāt, yasmin tat tathā ||</p>
</div>

<div type="sūtra" n="16">
<p>punaḥ kiṃ viśiṣṭamityāha—</p>
<lg type="mūla" xml:id="KāĀ.1.16">
  <l>nagarārṇavaśailartucandrārkodayavarṇanaiḥ |</l>
  <l>udyānasalilakrīḍāmadhupānaratotsavaiḥ || 16 ||</l>
</lg>
<p>candraścārkaśca tayorudayaḥ | nagaraṃ ca arṇavaśca śailaśca ṛtuśca candrārkodayaśceti cārthaṃ kṛtvā teṣāṃ varṇanāni guṇodbhāvanāni iti ṣaṣṭhīsamāsaḥ | tāni ca yathāsambhavamādau madhye 'nte vā | na cānukramaniya[mena] etāni nibadhyanta iti evaṃparametat | <cit><quote>tairalaṃkṛtamiti</quote> <ref cRef="KāĀ.1.18">[1.18]</ref></cit> vakṣyati | udyānaṃ salilaṃ ca tayoḥ krīḍā vihāraḥ | sā ca madhupānakaṃ ca ratotsavaśceti cārthaḥ | ratamevotsavaḥ prītiviśeṣaḥ, teṣāṃ tu kramo dṛśyate | anena sambhogātmakaḥ śrṛṅgāra uktaḥ | tairalaṃkṛtam ||</p>
</div>

<div type="sūtra" n="17">
<p>punarviśeṣayannāha—</p>
<lg type="mūla" xml:id="KāĀ.1.17">
  <l>vipralambhairvivāhaiśca kumārodayavarṇanaiḥ |</l>
  <l>mantradūtaprayāṇājināyakābhyudayairapi || 17 ||</l>
</lg>
<p>vipralambhā virahāḥ | ayaṃ vipralambhātmakaḥ śrṛṅgāraḥ | vivāhāḥ śāstroktā gandharvādayaḥ | kumārāṇāmudayā janmāni vadhanāni ca bālyādivayaḥprāptilakṣaṇāni | taiścālaṃkṛtam | mantraḥ kriyārambhadeśakālavibhāgapuruṣadravyasamyagvinipātakriyākāryasiddhilakṣaṇapañcāṅgātmakakāryaniścayaḥ | yadāha <persName ref="#Māgha">māghaḥ</persName>—
<cit><quote><lg>
  <l>sarvakāryaśarīreṣu muktvāṅgaskandhapañcakam |</l>
  <l>saugatānāmivātmānyo nāsti mantro mahībhṛtām |</l>
</lg></quote> <ref cRef="Śiśu.2.28">[śiśupālavadhe 2.28]</ref></cit> <pb n="13"/> iti | vistarastu tacchāstrāt | dūtaḥ vāgmitvādiguṇayuktaḥ sandhānapravṛttaḥ puruṣaḥ | <cit><quote>dūte sandhānamāyattaṃ care caryā prati[tī]ṣṭhatā |</quote> <ref cRef="KāNīSā.12.33">[kāmandakīyanītisāre 12.33]</ref></cit> iti vacanāt | caraviśeṣaścāyam | prayāṇaṃ saṃgrāmādinimittaṃ gamanam | ājiviṃgrahaḥ sandhyabhāve | abhyudayaṃ vipakṣavijayādilakṣaṇa utsavaḥ | nāyakasya pratipakṣasya | eṣāma[pyā]nupūrvī dṛśyate | tairapi |</p>
</div>

<div type="sūtra" n="18">
<lg type="mūla" xml:id="KāĀ.1.18">
  <l>alaṃkṛtamasaṃkṣiptarasabhāvanirantaram |</l>
  <l>sargairanativistīrṇaiḥ śravyavṛttaiḥ susandhibhiḥ || 18 ||</l>
</lg>
<p>alaṃkṛtaṃ vibhūṣitam | asaṃkṣiptāḥ [9a]bhūyāṃsaḥ | rasāḥ śrṛṅgāravīrādayaḥ | bhāvā ratyutsavādayaḥ | vistarastu tacchāstrāt | tairnirantaraṃ vyāptam | <cit><quote>sargairupetamiti</quote> <ref cRef="KāĀ.1.19">[1.19]</ref></cit> vakṣyati | anativistīrṇairnātimahadbhirmadhyamairityarthaḥ | śravyaṃ śruti[su]bhagaṃ vṛttaṃ padyamindravajrādikaṃ yeṣāṃ taiḥ | susandhibhiḥ śobhanaḥ spaṣṭaḥ sandhiḥ parasparasaṅgatatvam anyo 'nyavyapekṣā arthato yeṣāṃ taiḥ | parasparasaṃbaddhārthāḥ sargāḥ kartavyāḥ | natvayaḥśalākākalpā ityarthaḥ ||</p>
</div>

<div type="sūtra" n="19">
<lg type="mūla" xml:id="KāĀ.1.19">
  <l>sarvatra bhinnavṛttāntairupetaṃ lokarañjanam |</l>
  <l>kāvyaṃ kalpāntarasthāyi jāyate sadalaṃkṛti || 19 ||</l>
</lg>
<p>bhinnaḥ prakṛtavṛttāpekṣayā anyavṛttalakṣaṇaḥ sargāṇāmanto 'vasānaṃ yeṣām | kiṃ kvacideva sarge netyāha-sarveṣu sargeṣu | sargāḥ prastutapadyāpekṣayā vṛttāntaraiḥ samāpanīyā ityarthaḥ | tai revaṃrūpaiḥ sargairupetaṃ yuktam | sadalaṃkṛti satyaḥ śobhanāḥ suprayuktatvāt | natvalaṃkṛtayaḥ svarūpeṇa śobhanā nāma | alaṃkṛtayaḥ śabdārthālaṃkārāḥ yasya yasmin vā tat tathā | satyo vā vidyamānā alaṃkṛtayo yasya tadevaṃvidhaṃ kāvyaṃ lokarañjanaṃ jāyate | lokaṃ rañjayati guṇasaṃpadā paritoṣayati iti lokarañjanam | tataśca pratigrāhakabhūyastvāt kalpāntaraṃ tiṣṭhantīti kalpāntarasthāyi.........[jā]yate bhavati pravacanavat yāvajjagat pravartata ityarthaḥ ||</p>
</div>

<div type="sūtra" n="20">
<p>nanu sarvatra mahākāvye caturvargādīnyaṅgāni yathoktāni na dṛśyante | kānicideva kvacid [dṛśyante] | tanna kiñcididānīṃ mahākāvyaṃ syādityāha—</p>
<pb n="14"/>
<lg type="mūla" xml:id="KāĀ.1.20">
  <l>nyūnamapyatra yaiḥ kaiścidaṅgeḥ kāvyaṃ na varjyate |</l>
  <l>yadyupātteṣu sampattirārādhayati tadvidaḥ || 20 ||</l>
</lg>
<p>atrokteṣvaṅgeṣu avayaveṣu yaiḥ kaiścid yathāsambhavaṃ tu madhupānakumārodayaparvatavarṇanādibhirnyūnaṃ rahita[ma]pi, na ke[va]laṃ pūrṇaṃ kāvyaṃ, mahākāvyaṃ na varjyate sadbhirupādīyata ityarthaḥ | na duṣyatītyapi pāṭhaḥ | astu sa eva | asyotsargasyāpavādamāhayadītyādi | upātteṣu [gṛhīte]ṣu sampattirvibhūtiḥ śabdārthasādguṇyalakṣaṇā | tadvidaḥ tāṃ kāvyasampattiṃ ye vidanti tān puruṣān ārādhayati rañjayati yadi, tadā navarjyate | arthopāttānyaṅgāni | yad vi[gatārthaṃ] tad heyamityarthād gamyate |</p>
</div>

<div type="sūtra" n="21">
<p>atredaṃ cintyate | kathamatra kramaḥ | kiṃ pūrvavarṇitena nāyakena riporjayāt nāyakasyotkarṣaḥ kathyate | atha prāgvarṇi[tasya ri]pornāyakena jayāt tadutkarṣaḥ khyāpyata iti | atra <persName ref="#Bhāmaha">bhāmahaḥ</persName> pūrvakameva kramamicchati, dvitīyaṃ tu dveṣṭi—</p>
<cit><quote>
<lg>
  <l>nāyakaṃ prāgupanyasya vaṃśavīryaśrutādibhiḥ |</l>
  <l>na tasyaiva vadhaṃ kuryādanyotkarṣābhidhitsayā ||</l>
</lg>
<lg>
  <l>yadi kāvyaśarīrasya na sa vyāpitayeṣyate |</l>
  <l>na cābhyudayabhāk tasya mudhā ' 'dau grahaṇaṃ stave ||</l>
</lg></quote> <ref cRef="KāA.1.22-23">[kāvyālaṅkāre 1.22-23]</ref></cit>
<p>iti | daṇḍī tu prakāradvayamapi yuktamicchannāha—</p>
<lg type="mūla" xml:id="KāĀ.1.21">
  <l>guṇataḥ prāgupanyasya nāyakaṃ tena vidviṣām |</l>
  <l>nirākaraṇamityeṣa mārgaḥ prakṛtisundaraḥ || 21 ||</l>
</lg>
<p>nā[yakaṃ prati]pakṣaṃ prāk prathamamupanyasyābhidhāya guṇato guṇaiḥ śauryādibhirabhilakṣitaṃ nāyakaṃ pūrva varṇayitvetyarthaḥ | tena pūrvavarṇitena nāyakena vidviṣāṃ vipakṣāṇāṃ nirākaraṇamabhibha[vaḥ parāja]yaḥ kathyata iti eṣa mārgaḥ kramaḥ prakṛtyā sundaraḥ śobhanaḥ | svarūpasiddha ṛjurayaṃ krama iti manyate ||</p>
</div>

<div type="sūtra" n="22">
<p>dvitīyaṃ kramamāha, yo <persName ref="#Bhāmaha">bhāmahena</persName> dviṣṭaḥ—</p>
<lg type="mūla" xml:id="KāĀ.1.22">
  <l>vaṃśavīryaśrutādīni varṇayitvā riporapi |</l>
  <l>tajjayānnāyakotkarṣakathanaṃ ca dhinoti naḥ || 22 ||</l>
</lg>
<pb n="15"/>
<p>ripo[rnāyakavi]pakṣasyāpi na kevalaṃ pratipakṣasya vaṃśo 'nvayaḥ vīrya vikramaḥ śrataṃ śāstrakauśalaṃ ādiryeṣāṃ tyāgasatyakṣāntyādīnāṃ tāni guṇavastūni varṇayitvā prakāśya [tasya] varṇitavaṃśādervipakṣasya jayād abhibhavāt kāraṇāt pratipakṣeṇa, nāyakasya pratipakṣasya utkarṣo viśeṣaḥ tasya kathanamabhidhānaṃ yat, tacca no 'smān dhinoti prīṇyati | cakārāt pūrvakaṃ ca | ayamapi kramo 'smākaṃ priya evetyarthaḥ |</p>
<p>ayamabhiprāyaḥ—kāvyaṃ hi vakroktipradhānam | ayaṃ ca kramaḥ vakroktisvabhāvaḥ, yadvipakṣavarṇanadvāreṇa pratipakṣotkarṣakathanam | evaṃ nāmāyamuktṛṣṭaḥ, yadevaṃguṇo 'pi vipakṣo[ 'nena] nirjita iti | anyaśca varṇito 'nyasyotkarṣaḥ khyāpyata iti caturo 'yaṃ [na]yaḥ |tasmādayamasmān dhinotīti | kāvyeṣu hi dvāvapi varṇyete kevalaṃ paurvāparyayorvivādaḥ | atra hi pratipakṣotkarṣo vidheyaḥ | sa cobhayathā 'pi gamyata eva | hayagrīvavadhādau cāyaṃ [pra][10a]kāro dṛśyate ṛjunaiva krameṇa | pratipakṣotkarṣaḥ kiṃ na kathyate vakroktyā kiṃ na khyāpyate vakrīktipradhānatvāt kāvyasyeti cet | yatkiñcidetat | <note place="app" xml:lang="sa-Latn">aśokavatiteti ādarśe</note>aśokavanikācodyamidam |</p>
<p>yaducyate kāvyaśarīrāvyāpakatvāt, anabhyudayabhāgitvācca vipakṣasya prāgunyāsavarṇane viphala iti | tadasat | kathaṃ pratipakṣotkarṣakhyāpanaparaṃ vipakṣavarṇanaṃ prākkriyamāṇaṃ viphalaṃ nā[ma] | evaṃ hi prākpratipakṣanāyakavarṇanam, tena ca vipakṣanāyakanirākaraṇamitīdamapi pratipakṣotkarṣārthaṃ kriyamāṇaṃ viphalaṃ syāt | atha pratipakṣotkarṣakathanārthatvāt nanu<note place="app" xml:lang="sa-Latn">nanu vatatprātvipa ādarśe</note> caitat pratipa[kṣa]varṇanamapi pratipakṣotkarṣakhyāpanārthatvāt na mugheti na kaścid viśeṣo 'nyatrābhiniveśāt | tasmāt kāvyaśarīrāvyāptyanabhyudayabhāgino 'pi vipakṣasya prāk graha[ṇa]stavau na mudhaiva, pratipakṣotkarṣakhyāpanārthatvāt, pratipakṣavarṇanādivaditi dvayamapi sādhu dṛśyatāmiti ||</p>
</div>

<div type="sūtra" n="23">
<p>yat pūrvaṃ <cit><quote>kāvyaśarīraṃ trividhoddiṣṭaṃ padyaṃ gadyaṃ ca miśraṃ ceti</quote> <ref cRef="KāĀ.1.11">[1.11]</ref></cit> tatraitā[vatā] padyaṃ nirdiṣṭam | gadyamadhikṛtyāha—</p>
<lg type="mūla" xml:id="KāĀ.1.23abc">
  <l>apādaḥ padasaṃtāno gadyamākhyāyikā kathā |</l>
  <l>iti tasya prabhedau dvau</l>
</lg>
<p>na vidyate pādaḥ pādavyavasthā yasminniti na pādo vā apādaḥ pādasvabhāvo na bhavatī-<pb n="16"/>tyarthaḥ | evalakṣaṇaṃ gadyam | padyaṃ tu pādasvabhāvaḥ padasantāna ityasaṅkaraḥ | katividhaṃ
tadityāha—ākhyāyiketyādi | tasya gadyasya bhedau prakārau dvau vijñeyau | katham | ākhyāyikākathetyevaṃ[rū]pau | [na] anayorbhedaḥ | <persName ref="#Bhāmaha">bhāmaha</persName>matena bhedamāha—</p>
<lg type="mūla" xml:id="KāĀ.1.23d">
  <l>tayorākhyāyikā kila || 23 ||</l>
</lg>
</div>

<div type="sūtra" n="24">
<lg type="mūla" xml:id="KāĀ.1.24">
  <l>nāyakenaiva vācyānyā nāyakenetareṇa vā |</l>
  <l>svaguṇāviṣkriyādoṣo nātra bhūtārthaśaṃsataḥ || 24 ||</l>
</lg>
<p>tayorākhyāyikākathayorayaṃ bhedaḥ kileti paramatasūcane | ākhyāyikā nāyakenaiva [svayam][10b] ucyate, yasya caritapratipādanārthamākhyāyikā pravṛttā | nānyeneti vaktṛniyamaḥ ākhyāyikāyām | taduktam—<cit><quote>vṛttamākhyāyate yasyāṃ nāyakena svaceṣṭitam | iti |</quote> <ref cRef="KāA.1.26">[kāvyālaṅkāre 1. 26]</ref></cit></p>
<p>anyā kathā uktāyā ākhyāyikāyā anyatvāt | nāyakena vācyā yaccaritaprakāśanāya pravṛttā, itareṇa vā nāyakādanyena vā, tatsahāyādinā vācyeti na vaktṛniyamaḥ kathāyām | ayaṃ tāvadanayorbhedaḥ |</p>
<p>na[nviya]mākhyāyikā svayaṃ nāyakenocyate na kathā | evaṃ hi svaguṇodbhāvanaprasaṅgaḥ | taccānucitamabhijātasya | taduktam-<cit><quote>svaguṇāviṣkṛtiṃ kuryādabhijātaḥ kathaṃ janaḥ | iti |</quote> <ref cRef="KāA.1.29">[kāvyālaṅkāre 1.29]</ref></cit></p>
<p>atrāha—svaguṇāviṣkriyetyādi | ayaṃ tāvadadoṣaḥ | yataḥ svasyātmanaḥ sveṣāṃ vā guṇānāṃ vaṃśasya vīryādīnāmāviṣkriyā prastāvavaśāt kathanaṃ na doṣaḥ na duṣyati | kasya—bhūtaṃ yathāvṛttamarthaṃ svacā[ritrya]lakṣaṇaṃ śaṃsato bruvato nāyakasya | atrākhyāyikāyāṃ kathāyāṃ vā | tena hi yathāvṛttaṃ svacaritamamidheyaṃ doṣarūpaṃ guṇarūpamanyadvā, na viparītam | tat[a]viparītaṃ yathāvṛttamātmanaḥ kathayataḥ prastāvavaśaprāptaṃ svaguṇakathanaṃ kathamābhijātyaṃ hāpayet | pratyuta viparītāmidhāne ābhijātyaṃ hīyeta | ātmava[ñcana]rūpaṃ tu svaguṇāviṣkaraṇamanucitamābhijātye |</p>
<pb n="17"/>
<p>nanu nātra doṣa ityetāvaduktam | guṇastu na kaścit | ayameva guṇo yo doṣābhāvaḥ | tallakṣaṇatvāttasya sarvatreti yattkiñcidetam | a[nena] caitannirastaṃ bhaṅgayā yaduktaṃ <persName ref="#Bhāmaha">bhāmahena</persName>, ākhyāyikāyāṃ sukhaduḥkharūpaṃ svacaritaṃ yathāvṛttamākhyāyate nāyakena na tu guṇarūpamiti | vṛttamākhyāyate yasyāṃ nāyakena svaceṣṭa[11a]nāditi |</p>
<p>nanu sāmānyavacanametat | na tvayaṃ viśeṣo dṛśyate duḥkharūpaṃ svacaritaṃ vācyaṃ na guṇarūpamiti | arthādetaduktaṃ tena | yatpaścāt vakṣyati—<cit><quote>svaguṇāviṣkṛtiṃ kuryādabhijātaḥ</quote> <ref cRef="KāA.1.29">[kāvyālaṅkāre 1.29]</ref></cit> iti | anyathā pūrvāparavirodhastatra syāt ||</p>
</div>

<div type="sūtra" n="25">
<p>kiṃ tarhi na yuktamiti svamatamāha—</p>
<lg type="mūla" xml:id="KāĀ.1.25">
  <l>api tvaniyamo dṛṣṭastatrāpyanyairudīraṇāt |</l>
  <l>anyo vaktā svayaṃ veti kīdṛg vā bhedakāraṇam || 25 ||</l>
</lg>
<p>kiṃ tvidamatra brūmaḥ | yaḥ pareṇa niyamaḥ kṛtaḥ ākhyāyikā nāyakenaiva vācyeti, sa nāsti | yatastatrākhyāyikāyāmapi na kevalaṃ kathāyām, aniyamaḥ nāyakenaiva vācyetyasya niyamasyābhāvo dṛṣṭaḥ upalabdhaḥ kṛtaḥ | anyairudīraṇāt nāyakādanyairapi tadanucarādibhirākhyāyikāyā udīraṇāt vacanāt | harṣacaritādikāyāmākhyāyikāyāmanyairapi nāyakacaritakathanadarśanāditi manyate | sarvathā kaviriha vaktā, tanmukhena nāyako vā, svātantryamatra kaveḥ | nanu <persName ref="#Bhāmaha">bhāmahena</persName> kathāyāḥ parodīraṇamiṣṭaṃ, yadāha—<cit><quote>anyaiḥ svacaritaṃ tasya nāyakena tu noditam |</quote> <ref cRef="KāA.1.29">[kāvyālaṅkāre 1.29]</ref></cit> iti | tatra kimucyate kathā nāyakenetareṇa vā vācyeti | anuktopālambho 'yam | etadeva siddhaṃ kathāyāmapyaniyamadarśanāt uktena nyāyenobhayathāpyadoṣāt | bhavatu vāyaṃ niyamaḥ ākhyāyikā nāyakenocyate kathā tvanyeneti | tathāpi naitāvatā ākhyāyikākathayorbhinnajātīyatvamiti paramatamabhyupagamyāpi tayorabhedamanyataḥ kathayannāha—anyo vaktetyādi | kathāyāmanyo vaktā, ākhyāyikāyāṃ svayamiti kīdṛk kiṃ nāmedaṃ tayorbhedasya vi[11b]jātīyatvasya kāraṇaṃ nimittam | naivedaṃ jātibhedasya<pb n="18"/> kāraṇamityarthaḥ | anyathaivaṃvidhasya bhedasya sarvatra sulabhatvāt tāvatā vijātoyatve 'tiprasaṅgaḥ syāditi bhāvaḥ | vācyaṃ hi dvayamapyetat | tat kenāpyucyatāṃ svayaṃ pareṇa[vā] yathāyogam | kimetāvatā jāterbhedaḥ syāt | arthatastvekaiva jātiriyaṃ nāmamātrāttu bhidyate | yadvakṣyati—<cit><quote>ekā jātiḥ saṃjñādvayāṅkitā</quote> <ref cRef="KāĀ.1.28">[1. 28]</ref></cit> | evaṃ tarhīdamanayorbhedakāraṇam, yatra vaktrāparavaktrayo padyayorbhaviṣyadarthasūcakayoḥ praveśaḥ sāśvāsā ca yā sā ākhyāyikā | tadviparītā katheti | taduktam—<cit><quote>vaktraṃ cāparavaktraṃ ca kālabhāvyarthaśaṃsi ca |</quote> <ref cRef="KāA.1.26">[kāvyālaṅkāre 1. 26]</ref></cit> iti | tathā—<cit><quote>sāśvāsākhyāyikā matā |</quote> <ref cRef="KāA.1.25">[kāvyālaṅkāre 1. 25]</ref></cit>
<cit><quote>
  <lg>
    <l>na vaktrāparavaktrābhyāṃ yuktā nāśvāsavatyapi |</l>
    <l>saṃskṛtāsaṃskṛtā ceṣṭā kathā 'pabhraṃśatā tathā || iti ||</l>
  </lg></quote> <ref cRef="KāA.1.28">[kāvyālaṅkāre 1. 28]</ref>
</cit></p>
</div>

<div type="sūtra" n="26">
<p>tadevaṃ tadudbhāvya pariharannāha—</p>
<lg type="mūla" xml:id="KāĀ.1.26">
  <l>vaktraṃ cāparavaktraṃ ca sāśvāsatvaṃ ca bhedakam |</l>
  <l>cihnamākhyāyikāyāścet prasaṅgena kathāsvapi || 26 ||</l>
</lg>
</div>

<div type="sūtra" n="27">
<lg type="mūla" xml:id="KāĀ.1.27">
  <l>āryādivat praveśaḥ kiṃ na vaktrāparavaktrayoḥ |</l>
  <l>bhedaśca dṛṣṭo lambhādirāśvāso vāstu kiṃ tataḥ || 27 ||</l>
</lg>
<p>vaktraṃ cāparavaktraṃ ca padyadvayaṃ sahāśvāsena varttate tadbhāvaḥ tattvam | taccaitat trayam ākhyāyikāyāścihnaṃ lakṣaṇaṃ bhedakaṃ kathāyāḥ sakāśādviśeṣakaṃ cāpyasyāsya kathāyāmabhāvāditicenmanyase, nanu yataḥ [prasaṅgena] tatra gadyādhikārāt prastāvena bhāvyarthasūcanādilakṣaṇena hetubhūtena nādhikāritayā vaktrāparavaktrayoḥ kathāsvapi ākhyāyikāvat kiṃ kasmānna praveśaḥ na prayogaḥ syādevetyarthaḥ | kiṃvat ? āryādivat | <pb n="19"/> āryāderiva yathāprastāvamanyasyāpi padyasya na stavādeḥ praveśādigrahaṇam, trayāṇāmapi padyatvenāviśeṣādayamapi niyamo nāstītyarthaḥ | tathāhi yadi tādṛśaḥ prastāvaḥ syāt, tadā kathāsvapi anayoḥ prabhedo na duṣyati, yathā ā[12a]ryādeḥ | ākhyāyikāyāmapi hi prasaṅgena tayoḥ praveśaḥ nādhikāritayā, [tatra] gadyādhikārāt
tathā kathāyāmapi iti nedaṃ bhedakamasādhāraṇaṃ ci[ntanīyam | lambha]starhi bhedakaṃ cihnamastu kathāyāṃ tasyābhāvāt | atrāha—bhedaścetyādi | lambhādirbhedo viśeṣaḥ | ādigrahaṇāt yava[?]viśrāmādivyavahāraḥ ākhyāyikāviṣayaḥ [kathāyāma]pi dṛṣṭaḥ | tataścāśvāso 'pi yadi bhavet ko nāmātra doṣaḥ | lambhādirvā bhedo bhavatu, āśvāso vā vyavahāraḥ, kiṃ tataḥ tasmād vyavahāramātrāt, kiṃjātīyatvamanayorbhavet | naivārthabhedaḥ, abhedādityarthaḥ | paricchedā hi tatra sampannāḥ kartavyā itīdamatra tātparyam, vipannānāṃ heyatvāt | te ca lambhādivyapadeśyā vā bhavantu, āśvāsavyavahāryā veti svātantryamatra kaveḥ, viśeṣābhāvāt |</p>
<p>nanu <persName ref="#Bhāmaha">bhāmaha</persName>kṛto niṣedho 'sti |<cit><quote>na vaktrāparavaktrābhyāṃ yukto nāśvāsavatyapi |</quote> <ref cRef="KāA.1.28">[kāvyālaṅkāre 1. 28]</ref></cit> katheti |</p>
</div>

<div type="sūtra" n="28">
<p>nanu <persName ref="#Daṇḍin">daṇḍi</persName>kṛto vidhirasti, lambhādirvāśvāso vā bhavatviti | tadapramāṇamiti cet | <persName ref="#Bhāmaha">bhāmaha</persName>kṛto niṣedhaḥ pramāṇamiti kośapānamatra karaṇīyaṃ syāt | dvayorapi śāstrakāratvāt prāmāṇyam, na vā kasyāpi | matabhedastatra bhavatviti cet ? astu tatkimasthānābhiniveśaḥ kriyate | yuktipuraskṛtaṃ tu <persName ref="#Daṇḍin">daṇḍi</persName>mataṃ dṛśyata iti ||</p>
<lg type="mūla" xml:id="KāĀ.1.28">
  <l>tatkathākhyāyiketyekā jātiḥ saṃjñādvayāṅkitā |</l>
  <l>atraivāntarbhaviṣyanti śeṣāścākhyānajātayaḥ || 28 ||</l>
</lg>
<p>yata evaṃ nirūpyamāṇo nānayoḥ kaścijjātibhedo labhyate anyatra saṃjñābhedāt, tatastāvadekā jātiriyaṃ gadyajātiḥ | ākhyāyikeyaṃ katheyamiti anena saṃjñādvayena dvābhyāṃ nāmabhyāma[12b]ṅkitā lakṣitā vyavaharaṇīyā | na ca nāmabhedamātrakena jātibheda eva sarvathā syāt | brāhmaṇakṣatriyādibhede 'pi manuṣyatvātteṣām | kriyābhedo 'tra<pb n="20"/> saṃjñābhedanimittamiti cet—kiṃ vai sarvā naimittikī saṃjñā, yādṛcchikyapi hi sā dṛśyate, maṇḍapādivat | nimittaṃ vā kiṃcinmṛgyatāṃ yadi tena vinā dauḥsthyam | nanvapare 'pi gadyaprabhedā dṛśyante, kiṃ te noktā iti cedāha—atraivetyādi | śeṣāṃ ākhyānaparyāyā ye sambhavanti ākhyānajātayaḥ, ākhyānakaprabhedāḥ tā atraivānayoreva kathākhyāyikayorantarbhaviṣyanti gadyajātitvenābhedāt lakṣaṇataḥ | cakāraḥ [an]uktasamuccaye | tasmāt pṛthak tāsāṃ lakṣaṇaṃ noktam | tallakṣaṇenaiva kṛtalakṣaṇatvādityartha iti ||</p>
</div>

<div type="sūtra" n="29">
<p>ayaṃ tarhi viśeṣa ākhyāyikāyāḥ | sā hi—<cit><quote>kanyāharaṇasaṃgrāmavipralambhodayānvitā |</quote> <ref cRef="KāA.1.27">[kāvyālaṅkāre 1. 27]</ref></cit> ākhyāyikā na katheti <persName ref="#Bhāmaha">bhāmahaḥ</persName> | tatrāha—</p>
<lg type="mūla" xml:id="KāĀ.1.29">
  <l>kanyāharaṇasaṃgrāmavipralambhodayādayaḥ |</l>
  <l>sargabandhasamā eva na te vaiśeṣikā guṇāḥ || 29 ||</l>
</lg>
<p>kanyāyā haraṇaṃ saṃgrāmastannimitto 'nyo vā, vipralambho viyogaḥ, udayo 'bhyudayaḥ ripuvijayādilakṣaṇaḥ | ādiśabdena mattatāsuratotsavādiparigrahaḥ | nanu <persName ref="#Bhāmaha">bhāmahena</persName> tāvaduktam—<cit><quote>kanyāharaṇasaṃgrāmavipralambhodayānvitā | iti |</quote> <ref cRef="KāA.1.27">[kāvyālaṅkāre 1. 27]</ref></cit> tatkimapi sūcyate | evaṃ manyate | so 'pi niyamo [nāpo]hyate, adhikadarśanāt | upalakṣaṇaṃ vā tadvacanaṃ, te 'pi guṇāḥ [a]tha na vaiśeṣikāḥ, kathāyāḥ sakāśādākhyāyikāṃ na bhedayantītyarthaḥ | viśeṣā [bhe]dāḥ [yaiḥ] kathyante ākhyāyikāyāḥ, prayojanameṣāmiti vaiśeṣikāstathā na bhavantītyarthaḥ | kiṃ kāraṇam | yataḥ sargabandhe 'pi samānāḥ | sā[dhāraṇāḥ, teṣāṃ ta]trāpi darśanāt | tad yadi [kathā](13a)yāmapi yathāprastāvaṃ bhavanti ko niṣeddhā | <persName ref="#Bhāmaha">bhāmaha</persName> iti cet | uktamatra, kiṃ carvitacarvaṇena | dṛśyante ca kathāyāṃ līlāvatītyādikāyāmapi te 'rthāstatkathaṃ bhintsyate ākhyāyikāṃ kathāta iti ||</p>
</div>

<div type="sūtra" n="30">
<pb n="21"/>
<p>yatra tarhi kaverabhiprāyeṇa kathanamaṅkanaṃ kiñcid dṛśyate sā ākhyāyikā tadanyā katheti <persName ref="#Bhāmaha">bhāmahaḥ</persName> |<cit><quote>kaverabhiprāyakṛtairaṅkanaiḥ kaiścidaṅkitā iti |</quote> <ref cRef="KāA.1.27">[kāvyālaṅkāre 1. 27]</ref></cit> tadetadubhayaṃ pariharannāha—</p>
<lg type="mūla" xml:id="KāĀ.1.30">
  <l>kavibhāvakṛtaṃ cihnamanyatrāpi na duṣyati |</l>
  <l>mukhamiṣṭārthasaṃsiddhau kiṃ hi na syāt kṛtātmanām || 30 ||</l>
</lg>
<p>kaveḥ prayokturbhāvenābhiprāyeṇa kṛtaṃ prayuktaṃ cihnamaṅkanam anyatrāpi kathāyāmapi sargabandhe 'pi vā, na kevalamākhyāyikāyām na duṣyati na doṣāya kalpate niṣedhābhāvāt |</p>
<p>nanu niṣiddhameva [tad] <persName ref="#Bhāmaha">bhāmahena</persName> kathāyām, ākhyāyikāmeva kabibhāvakṛtacihnavidhānāt | uktamatra | tenāpi ca niyamo na kṛtaḥ kācidaṅkiteti vacanāt | tasmādidamapi sargabandhādisādhāraṇaṃ na samarthayati kathāta ākhyāyikāyā bhedam | kirātādau ca lakṣmyā grahaṇādikaṃ kavibhāvakṛtaṃ cihnaṃ dṛśyate, syādetat ākhyāyikāyāmiti | tadasat | yasmānmusvamiṣṭārthasaṃsiddhau kiṃ hi na syāt kṛtātmanām | kṛtaḥ saṃskṛtaḥ vyutpanna ātmā cittaṃ yeṣāṃ, kṛtātmanāṃ sudhiyām | iṣṭasyārthasya svanāmāṅkanāderanyenāpadeśena vidagdhena krameṇa kiṃ nāma mukhamupāyo na syāt | sarvameva hi teṣāmiṣṭasiddhidvārībhavati kauśalaviśeṣāt | tasmād yadīcchanti kathāyāmanyatra vā sarvatredṛśaṃ kartumupāyajñāste [ku]rvantyeva, na cet na kvacidapīti | nedamapi bhedakaṃ cihnam | tasmā[13b]detadeva sthitam—<cit><quote>tatkathākhyāyiketyekā jātiḥ saṃjñādvayāṅkitā iti |</quote> <ref cRef="KāĀ.1.28">[1.28]</ref></cit> syādetat, ākhyāyikā saṃskṛtenaiva dṛśyate | ākhyāyikāpi bhāṣāntareṇa dṛśyate, asaṃskṛtāpekṣayeti | kiṃ na kathā | atha saṃskṛtāpekṣayā bhāṣāntareṇa [na] dṛśyate ākhyāyikā sarvasaṃskṛtā kathāpyevamiti mābhūt kathā | atha miśrāpi kathā dṛśyate nākhyāyikā | tathā amiśrā sarvasaṃskṛtā sākhyāyikā syāt, kādambaryādivat |<pb n="22"/> kathaṃ tarhi ākhyāyiketi vyapadiśyate iti cet | ata evaṃ saṃjñādvayāṅkitā ekā jātirityuktam | jātibhedo 'tra niṣidhyate, na saṃjñābhedaḥ | evaṃ kathāviśeṣaḥ ākhyāyikā syāt, na jātibhedaḥ | yathā kathāviśeṣāṇāṃ saṃjñābhedā yatheṣṭam | na ca bhāṣābheda—mātrādvijātīyatvam | kathānāmapi parasparavijātīyatvaprasaṅgāt etāvantaḥ syāt | kācit kathā saṃskṛtamayī | kācit prākṛtamayī | kācit apabhraṃśasvabhāvā | kācit bhūtabhāṣāmayī | kācit miśreti | yathā vācāṃ bhāṣābhede 'pi na kathātvaṃ hīyate gadyamayatvāt, prasaṅge tu padyapraveśaḥ, tathā saṃskṛtamayyā ākhyāyikāyāḥ kathātvaṃ na viruddhayate | ata evoktam | ekā jātiḥ kathājātireva yatheṣṭaṃ saṃjñā anubhavati, yathā manuṣyajātirekā kṣatriya jātisaṃjñām | bhāṣāntaramayīnāmapi kathānāṃ gadyenārthopakṣepaḥ lambhādiparicchedādau na dūṣyate niṣedhābhāvāt | <persName ref="#Bhāmaha">bhāmahena</persName> niṣiddhamiti cet | <persName ref="#Daṇḍin">daṇḍinā</persName> vihitamiti kiṃ na pratyeṣi | tasmāt kācit kathā [āśvāsādau] gadyākṣiptārthā, kācinna | [na]hyetāvatā ākhyāyikā kathātvaṃ nānubhavati | kathā vā ' 'khyāyikā[14a]saṃjñāmityekaiva jātiḥ saṃjñādvayāṅkiteti sūktameva ||</p>
</div>

<div type="sūtra" n="31">
<p>tadevaṃ lakṣaṇataḥ [praci]nvan kathāṃ, āśvāsādibhedaṃ ca gadyaṃ nirdiśya, tṛtīyaṃ miśrakāvye śarīramadhikṛtyāha—</p>
<lg type="mūla" xml:id="KāĀ.1.31">
  <l>miśrāṇi nāṭakādīni teṣāmanyatra vistaraḥ |</l>
  <l>gadyapadyamayī kāpi campūrityabhidhīyate || 31 ||</l>
</lg>
<p>nāṭakamādiryeṣām prakaraṇādīnāṃ tāni nāṭakādīni kāvyānītyatra miśrāṇi gadyapadyamayāni veditavyāni iti miśravidhiḥ | nanu kathādikamapi miśraṃ tatrāpi padyapraveśāt | prasaṅgena tatra padyapraveśaḥ, nādhikāritayā | ataevoktaṃ prasaṅgena <cit><quote>kathāsvapīti</quote> <ref cRef="KāĀ.1.26">[1.26]</ref></cit> | nāṭakādiṣūbhayamapi adhikṛtamiti nāṭakānyeva miśrāṇi | kimeṣāṃ lakṣaṇaṃ lakṣaṇaprabhedo vetyata āha—teṣāmityādi | teṣāṃ nāṭakādīnāṃ miśrāṇāṃ miśraprabandhānāmanyatra bharatakohalādau nāṭyaśāstre vistaraḥ nāndīprarocanādisvarūpanirūpaṇādirūpaḥ prapañco 'dhikṛto neha | tatastato 'sau draṣṭavyaḥ | gadyapadyaprabandhastviha vistarato 'dhikṛtaḥ | sa coktaḥ | kiṃ nāṭakādikameva miśraṃ netyāha—gadyapadyetyādi | gadyapadyayovikāraḥ gadyapadyamayī miśrā campūrityapekṣya strītvam | yadāha campūriti | campūrnāma vidyate | kāpi kācidityasākalya[m] | apiśabdo na kevalaṃ pūrvakamiti samuccinoti | ayamapi<pb n="23"/> miśraprakāro 'sti | yadvaccampūriti yāvat | sā ca jātakamālādamayantyādi ||</p>
</div>

<div type="sūtra" n="32">
<p>tadevaṃ śarīrabhedakṛtaṃ traividhyaṃ kāvyānāṃ parisamāpya bhāṣābhedakṛtaṃ cāturvidhyaṃ darśayannāha—</p>
<lg type="mūla" xml:id="KāĀ.1.32">
  <l>tadidaṃ vāṅmayaṃ bhūyaḥ saṃskṛtaṃ prākṛtaṃ tathā |</l>
  <l>apabhraṃśaśca miśraṃ cetyāhurāptāścaturvidham || 32 ||</l>
</lg>
<p>yat kāvyaśarīraṃ trividhamuktaṃ tadidaṃ vāṅmayaṃ kāvyaśarīraṃ bhūyaḥ punaścatvāro vidhāḥ prakārā bhāṣāmayā yasya [14b] tat pratyekaṃ caturvidhamāhurāmananti | āptā ācāryāḥ | kathaṃ—padyaṃ kāvyaśarīraṃ saṃskṛtaṃ śuddham, prākṛtaṃ śuddham, apabhraṃśaḥ śuddhaḥ, miśraṃ ca taiḥ paiśācikena cāśuddhyadhikā tu pṛthaguktā | [yathā] paścādvakṣyati, bhūtabhāṣāmayīmityādinā | evaṃ gadyaṃ miśraṃ ca kāvyaśarīraṃ yojyam | pūrvaṃ gadyapadyābhyāṃ miśramuktamidānīṃ saṃskṛtaprākṛtāpabhraṃśaiḥ pratyekaṃ trividhaṃ śarīraṃ miśramuktāmiti miśrayorbheda iti ||</p>
</div>

<div type="sūtra" n="33">
<p>saṃskṛtādīnāṃ svarūpaṃ pratipādayannāha,</p>
<lg type="mūla" xml:id="KāĀ.1.33">
  <l>saṃskṛtaṃ nāma daivī vāganvākhyātā maharṣibhiḥ |</l>
  <l>tadbhavaṃ tatsamaṃ deśītyanekaḥ prākṛtakramaḥ || 33 ||</l>
</lg>
<p>devānāmiyaṃ daivī vāk bhāṣā saṃskṛtamiti vijñāyate | yadyevaṃ kathamiha saṃskṛtaṃ jñātamiti cedāha—anvākhyātā maharṣibhiriti mahadbhirudāttairguṇamāhātmyāt ṛṣibhirmunibhirdeśabhāṣāvadbhiranvākhyātā anuśiṣṭā satīha saṃskṛtamiti jñātetyarthaḥ | tataścaikaprakāraṃ saṃskṛtaṃ, prākṛtaṃ tvanekaprakāram | yadāha, tadbhavamityādi | prākṛtasya kramaḥ prakāraḥ aneko bhinnaḥ kathaṃ tadbhavaṃ tasmāt saṃskṛtāt varṇānyatvena utpattiryasya tattadbhavaṃ śabdabhavamityarthaḥ | tacca mahindasindhavabahirādikaṃ yathoktaṃ <persName ref="#Harivṛddha">harivṛddhena</persName> | tatsamam tena saṃskṛtena samaṃ tatsamam, prākṛtaśabdamapītyarthaḥ | tacca hariharakamalādikaṃ yathoktaṃ tatraiva | deśī prākṛtaṃ mahārāṣṭraprasiddham | taduktam—
<quote><lg>
  <l>marahaṭṭhādesasaṃketaehi saddehi bhaṇṇae desī iti |</l>
  <l>tacca vokkaṇakaṃ kellicirihirahirasicchādikam |</l>
</lg></quote>
yathoktaṃ tatraiva | ityevamanena rūpeṇānekaḥ prākṛtakrama iti ||</p>
</div>

<div type="sūtra" n="34">
<p>kimatrotkṛṣṭaṃ prākṛtamityāha—</p>
<pb n="24"/>
<lg type="mūla" xml:id="KāĀ.1.34">
  <l>mahārāṣṭrāyāṃ bhāṣāṃ prakṛṣṭaṃ prākṛtaṃ viduḥ |</l>
  <l>sāgaraḥ sūktaratnānāṃ setubandhādi yanmayam || 34 ||</l>
</lg>
<p>mahārāṣṭrāḥ kuntalāmuralāsakavidarbhamahivācaratravaiśyādiprabhedāḥ (?) āśrayaḥ adhiṣṭhānaṃ yasyāmtāṃ mahā[15a] rāṣṭrāśrayāṃ bhāṣāṃ vācaṃ prakṛṣṭaṃ prākṛteṣu śobhanatamaṃ prākṛtaṃ viduḥ upadiśanti bahujñāḥ | taduktam—
<quote>
  <lg>
    <l>ūhaï a viviha bhāsā pariri (?) hiaaṃ ya mottūṇaṃ |</l>
    <l>marahaaṭhiayā a atthi gahiaṃ kaïllehi || [?]</l>
  </lg>
</quote>
iti | kutraitad dṛśyate iti cedāha-sāgara ityādi | setubandhaḥ pravarasenaracitaḥ | skandhakamaryaḥ ādiryasya mathanādestatsetubandhādi kāvyam yanmayaṃ yasya prākṛtasya vikāraḥ, tatprākṛtaṃ prakṛṣṭamiti prakṛtam | tatkāvyaṃ saditi praśaṃsayannāha—sāgaraḥ sūktaratnānāmiti | sūktāni śabdārthotkarṣayogāt | tānyeva prītikaratvādisādharmyeṇa ratnāni, teṣāṃ sāgara āspadam | ratnānāṃ hi sāgara āśrayaḥ, sūktānāṃ ca ratnakalpānāṃ tatkāvyamāśraya iti sāgara ukta iti | nanu prākṛtāntaramayamapi setubandhādi, tat kimucyate mahārāṣṭraprākṛtamayamiti | na cātra paṭhyate mahārāṣṭraprākṛtamayameveti | prādhānyāttat tanmayamuktam | yathā hayamayamanīkamiti tatennaśyata(?) ityevaṃparametat ||</p>
</div>

<div type="sūtra" n="35">
<p>nanu sāmānyabhāṣāpi prākṛtaprakārosti | yaduktaṃ <persName ref="#Harivṛddha">harivṛddhena</persName>—
  <quote>
    <l>aṇṇehi a eehi a sarisaṃ ca a hoi sāmaṇṇe iti |</l>
  </quote>
anyo 'stītyāha—</p>
<lg type="mūla" xml:id="KāĀ.1.35">
  <l>saurasenī ca gauḍī ca lāṭī cānyā ca tādṛśī |</l>
  <l>yāti prākṛtamityeva vyavahāreṣu sannidhim || 35 ||</l>
</lg>
<p>sūrasenāśrayā sauraseno, gauḍāśrayā gauḍī, <note place="app" xml:lang="sa-Latn">lāta ityādarśe |</note>lāṭādhiṣṭhānā lāṭī | anyā ca pāñcālīmāgadhītyādikā tādṛśī tathāvidhā evaṃprakārā sāmānyabhāṣā prākṛtamityanenaiva nāmnā nāpabhraṃśa ityanena sannidhiṃ prayogaṃ yāti | kutra, vyavahāreṣu nāṭakādiṣu | vyavahriyate [śi]kṣaṇaṃ vyavahāraḥ [tatra] pravartate ebhiriti sā ca musumuria mūacchi[15b]acchiketyādikā yathoktaṃ <persName ref="#Harivṛddha">harivṛddhena</persName> | evaṃ kṛtvā catasraḥ prākṛ[ta]mayyo bhāṣā darśitāḥ bhavanti | taduktam—
<pb n="25"/>
<quote>
  <lg>
    <l>saddabhavā saddasamā desītti a tiṇṇiyā a aṇṇehi |</l>
    <l>sāmaṇṇayā aï sahi āyā aaya itarāṇi āu || iti |[?]</l>
  </lg>
</quote>
vistarastu tacchāstrāt ||</p>
</div>

<div type="sūtra" n="36">
<p>apabhraṃśaḥ katama ityāha—</p>
<lg type="mūla" xml:id="KāĀ.1.36">
  <l>ābhīrādigiraḥ kāvyeṣvapabhraṃśa iti smṛtāḥ |</l>
  <l>śāstre tu saṃskṛtādanyadapabhraṃśatayoditam || 36 ||</l>
</lg>
<p>ābhīrā vāhikāḥ | ādiśabdena ḍhakkādiparigrahaḥ | teṣāṃ giro bhāṣā apabhraṃśa iti, apabhraṃśanāmnā vyapadiśyanta iti sthitirvyavasthā | kutretyāha—kāvyeṣu gadyapadyamiśrātmakeṣu kaviprayogeṣu | apabhraṃśo 'pi prākṛtavaccaturdhā smaryate | yaduktam—</p>
<lg>
  <l>śabdabhavaṃ śabdasamaṃ deśīyaṃ sarvaśabdasāmānyam |</l>
  <l>prākṛtavadapabhraṃśaṃ jānīhi caturvidhamāhitam || iti</l>
</lg>
<p>tridhāpyāmnāyate | yathoktam—aparaṃ triprakāratvaṃ śāstrasthityā prākṛtamapabhraṃśaḥ paiśācikaṃ ceti ||</p>
</div>

<div type="sūtra" n="37">
<p>saṃskṛtaṃ vāṅmayaṃ katamaditi sarvaṃ darśayannāha—</p>
<lg type="mūla" xml:id="KāĀ.1.37">
  <l>saṃskṛtaṃ sargabandhādi prākṛtaṃ skandhakādi yat |</l>
  <l>osarādirapabhraṃśo nāṭakādi tu miśrakam || 37 ||</l>
</lg>
<p>yat sargabandhādi tatsarvaṃ saṃskṛtaṃ vāṅmayaṃ veditavyam | ādiśabdena pṛthak saṃghātādiparigrahaḥ | yat skandhakādivāṅmayaṃ tatsarvaṃ prākṛtaṃ veditavyam | atrāpi ādiśabdena gāvyādyupādānaṃ setubandhādivad draṣṭavyam | <note place="app" xml:lang="sa-Latn">hesarādīti ādarśe</note>osarādīni kāvyāni yāni tāni sarvā[ṇya]pabhraṃśo vijñāyatām | tāni valayakarambakādīni | ādiśabdena rāsakādiparigrahaḥ | nāṭakādi tu yattat miśrakaṃ saṃskṛtādibhirveditavyam | ādiśabdena bhāṇakādiparigrahaḥ ||</p>
</div>

<div type="sūtra" n="38">
<p>kathādikaṃ kathamityāha—</p>
<pb n="26"/>
<lg type="mūla" xml:id="KāĀ.1.38">
  <l>kathādiḥ sarvabhāṣābhiḥ saṃskṛtena ca paṭhyate |</l>
  <l>bhūtabhāṣāmayīṃ tvāhuradbhatārthāṃ bṛhatkathām || 38 ||</l>
</lg>
<p>kathā ādiryasyākhyānakādeḥ sa kathādiḥ prabandhaḥ | sarvābhirbhāṣābhiḥ saṃskṛtaprākṛtāpabhraṃśapaiśācikā[di]bhiḥ | samuccayavikalpābhyāṃ yathāsambhavaṃ [16a]paṭhyate viracyate | saṃskṛtena ceti gatārthamapi pṛthaguktam | prādhānyakhyāpanārthaṃ na tu kevalārtham, prākṛtāderatrātipṛthagabhidhānaprasaṅgāt | yathā saṃskṛtaprākṛtāpabhraṃśākhyaṃ bhāṣātrayaṃ śuddhamapi prayuktaṃ dṛśyate, na tathā paiśācikam | bhāṣānugatameva tu dṛśyate cedāha | bhūtabhāṣāmayītyādi | bhūtabhāṣā paiśācikavāk tadvikārastanmayīṃ śuddhapaiśācikām | tuśabdo 'rthāntaravivakṣāyām | bṛhatkathāmāhuḥ kathayanti tadvidaḥ | kevalapaiśācikī bṛhatkathā dṛśyate ityarthaḥ | kiṃviśiṣṭāmityāha—adbhutārthāmiti | adbhutaḥ prakṛṣṭo nānāvidhaḥ apūrvaḥ artho 'bhidheyaṃ yasyāṃ tāmāhuriti prakṛtaṃ pradhānakathanaṃ caitat | ataevādbhutārthāmiti | na tvayameva, anyasyā api bhūtabhāṣāmayyā ratnaprabhādikāyā darśanāt ||</p>
</div>

<div type="sūtra" n="39">
<p>yadetattrividhaṃ kāvyaśarīraṃ bhāṣābhedāccaturvidhamuktam, tadeva dvidhāviniyogabhedād darśayannāha—</p>
<lg type="mūla" xml:id="KāĀ.1.39">
  <l>lāsyacchalinaśamyādi prekṣārthamitaratpunaḥ |</l>
  <l>śravyameveti saiṣāpi dvayī gatirudāhṛtā || 39 ||</l>
</lg>
<p>lāsyaṃ śrṛṅgārapradhānaṃ nṛttam | taduktam—</p>
<lg>
  <l>tāṇḍavamaśaknuvatyā narttitamāviddhakaraṇasaṃkīrṇam |</l>
  <l>priyakāriṇā priyāyā hareṇa lāsyaṃ purā sṛṣṭam || iti |</l>
</lg>
<p>chalinaṃ [chadma]pradhānaṃ nṛttam | lasyā tālaviśeṣaprādhānyam | sā ca dakṣiṇapāṇipātalakṣaṇā | yathoktam—</p>
<lg>
  <l>savyahastanipātaśca [la]syā tālastu vāmakaḥ |</l>
  <l>karayorubhayoḥ pātaḥ sannipāta iti smṛtaḥ ||</l>
</lg>
<p>tatpratipādakaṃ kāvyaṃ lāsyādyaktaṃ tādarthyāt | ādiśabdena ca skandhakādi-<pb n="27"/>parigrahaḥ | tadetat prekṣārtham | prekṣā prekṣaṇaṃ cakṣuṣā grahaṇam | tasyai idaṃ prekṣaivārthaḥ prayojanaṃ tadālambya pravṛttiryasya tat prekṣārtham | prekṣā tadarthasyābhinayapradhānatvāt prekṣaṇe viniyujyate, tatśrava[16b]ṇaṃ tu sadapi na vivakṣitam | tasmāllāsyāderitarat anyat sargabandhādi śravyameva śravaṇa eva viniyujyate, anabhineyārthatvāt, na prekṣaṇe iti | saiṣā evaṃ rūpā dvayī dvividhā gatirvyavasthā viniyogakṛtā udāhṛtā kathitā | tasya trividhasya kāvyasya na kevalaṃ caturvidhetyapi śabdaḥ | yaduktam—<cit><quote>taiḥ śarīraṃ ca kāvyānāmalaṅkāraśca darśitaḥ</quote> <ref cRef="KāĀ.1.10">[1.10]</ref></cit> iti | tatreyatā śarīramalaṅkārādhiṣṭhānaṃ nirdiṣṭam ||</p>
</div>

<div type="sūtra" n="40">
<p>idānīmalaṅkāraṃ tasya nirdidikṣuḥ prasthānaṃ racayannāha—</p>
<lg type="mūla" xml:id="KāĀ.1.40">
  <l>astyaneko girāṃ mārgaḥ sūkṣmabhedaḥ parasparam |</l>
  <l>tatra vaidarbhagauḍīyau varṇyete prasphuṭāntarau || 40 ||</l>
</lg>
<p>girāṃ kāvyānāṃ mārgo racanāprakāraḥ, aneko bhinno vijātīyaḥ udīcyādidigdeśabhedena asti pravarttate | kimekāntavisadṛśo 'sau, netyāha—sūkṣmabhedaḥ parasparamiti | parasparamanyo yam sūkṣmaḥ svalpaḥ bhedo 'ntaraṃ yasya sa tathā | vijātīyatve 'pi sadṛśo 'sti mārgaḥ, gogavayādivadityutsargaḥ | tasyāpavādamāha—tatretyādi | tatra tasminnanekasmin mārge vaidarbhagauḍīyau prasphuṭāntarau | vidarbhā dākṣiṇātyāḥ, ekadeśena samudāyopalakṣaṇatvāt | teṣāmayaṃ vaidarbhaḥ | gauḍāḥ paurastyāḥ teṣāmayaṃ gauḍīyaḥ | tau mārgau prasphuṭau | mahadantaraṃ bhedo 'nayoriti prasphuṭāntarau | vijātīyatve 'pi śeṣo mārgo vaidarbheṇa sadṛśaḥ, gaveva gavayaḥ | gauḍīyastu visadṛśaḥ | gaveva karabhaḥ | vyaktibhedastvekaikasyāmapyanantaḥ pratikavisthitaḥ sa iha na vivakṣitaḥ | tad vakṣyati—<cit><quote>tadbhedāstu na śakyante vaktuṃ pratikavisthitāḥ | iti |</quote> <ref cRef="KāĀ.1.101">[1.101]</ref></cit></p>
<p>yadi nāmaivaṃ tataḥ kimityāha—tataśca tāveva varṇyete vibhajyete | prasphuṭāntarayoḥ suvibhajatvāt | śeṣastu vaidarbhaprāyatvāt pṛthag nocyate |</p>
<p>[17a] evaṃ ca kṛtvā yaduktaṃ <persName ref="#Bhāmaha">bhāmahena</persName>—
<cit><quote>
<pb n="28"/>
<lg>
  <l>vaidarbhamanyadastīti manyante sudhiyo 'pare |</l>
  <l>tadeva ca kila jyāyaḥ sadarthamapi nāparam ||</l></lg>
<lg>
  <l>gauḍīyamidametattu vaidarbhamiti kiṃ pṛthak |</l>
  <l>gatānugatikanyāyānnānākhyeyamamedhasām ||</l>
</lg></quote> <ref cRef="KāA.1.31-32">[kāvyālaṅkāre 1.31-32]</ref></cit> iti, tad bhaṅgyā nirastam | tathāhi—kaścitkāvyaracanāprakāraḥ śabdālaṃkāralakṣaṇo dākṣiṇātyānāṃ nijo vaidarbhamārga iti vyavahriyate, yathā yānaviśeṣo dakṣiṇamārga iti | tadviparītastu paurastyānāṃ kāvyaracanāprakāro gauḍīya iti vyapadiśyate | yathā dakṣiṇamārgavilakṣaṇo yānaprakāra uttaramārga iti | tataśca vāstavīyaṃ nānātā kathamamedhasām | yā hi bhrāntikṛtā sā bhavedamedhasāṃ viparītadṛśām, yathaikasminna[pi] candramasi | iyaṃ tu sumedhasāmapi, viparītadṛśāmeva, vastubhedakṛtatvāt sū[ryā]candramasoriva | tasmāt svabhāvata eva vilakṣaṇāvetau mārgau | yadvakṣyati—<cit><quote>iti mārgadvayaṃ bhinnaṃ tatsvarūpanirūpaṇāt | iti |</quote> <ref cRef="KāĀ.1.101">[1. 101]</ref></cit></p>
<p>atha mataṃ kathaṃ tarhi paurastyeṣu vaidarbho dṛśyate padyasādhāraṇo yathā dākṣiṇātyānāmeva | dākṣiṇātyeṣu vā gauḍīya iti | tatkimetāvatā teṣāmasau nijaḥ syāt | teṣvasau dṛśyamāno 'pi na nijaḥ dakṣiṇamārgavat, yathā dākṣiṇātyānām | nahi candanaṃ deśāntare dṛśyata iti tajjameva syāt | deśāntaradṛṣṭamapi hi malayajameva tat | tathā vaidarbhaḥ paurastyeṣu kathañcit dṛśyamāno 'pi vaidarbha eva, yo dākṣiṇātyānāṃ sahajaḥ | gauḍīyo 'pi dākṣiṇātyeṣu kathañcid dṛśyate tathāpi paurastyānāmevāsau nijatvāt | tadetau kāvyaracanāprakārau mārgau prakṛtivilakṣaṇo dakṣiṇātyairgauḍaiśca vyapadiśye[17b]te | nijatvād deśabhāṣādivat vaidarbhagauḍīya iti | etāvattu syāt |</p>
</div>

<div type="sūtra" n="41">
<p>kiṃ lakṣaṇau tau ko vā 'nayoḥ <note place="app" xml:lang="sa-Latn">prativiśiṣṭo bhedakadharma ityarthaḥ |</note>prativiśiṣṭa iti tacca mārgadvayamidānīṃ vibhajyate | prativiśeṣe tu santaḥ pramāṇamiti vibhajannāha—</p>
<lg type="mūla" xml:id="KāĀ.1.41">
  <l>śleṣaḥ prasādaḥ samatā mādhuryaṃ sukumāratā |</l>
  <l>arthavyaktirudāratvamojaḥkāntisamādhayaḥ || 41 ||</l>
</lg>
<pb n="29"/>
<p>śliṣṭiḥ śleṣo vārthagauravam | prasattiḥ prasādaḥ prakāśārthatā | samatā padyāpekṣayā [bandhatulyato]pādānam | mādhuryaṃ śabde arthe ca rasavattā | sukumāratā aparuṣākṣarabāhulyam | arthasyābhidheyasya vyaktiḥ śabdena nyāyena vā grahaṇam | anyathā duṣprāpatvād vakṣyati—<cit><quote>nahi pratītiḥ subhagā śabdanyāyavilaṅghinī | iti |</quote> <ref cRef="KāĀ.1.75">[1.75]</ref></cit> udāratvaṃ prakṛṣṭatā kenacidarthena sanāthatvam | ojaḥ samāsavṛttibāhulyam | kāntiḥ sarvalokamanoharatvam | samādhirbhagavatpratītyanusāriṇī gauṇārthatā |</p>
</div>

<div type="sūtra" n="42">
<lg type="mūla" xml:id="KāĀ.1.42">
  <l>iti vaidarbhamārgasya prāṇā daśaguṇāḥ smṛtāḥ |</l>
  <l>eṣāṃ viparyayaḥ prāyo dṛśyate gauḍavartmani || 42 ||</l>
</lg>
<p>ityevaṃrūpā daśa guṇāḥ śabdālaṅkārasvabhāvāḥ prāṇāḥ jīvitaṃ smṛtā dṛśyanta iti yāvat | kasya vaidarbhamārgasya dākṣiṇātyakāvyapaddhateḥ sambandhinaḥ | tairhi vaidarbhamārgaḥ kāvyaśarīraṃ prāṇiti | tadabhāve tvasanneva | tataśca śabdālaṅkārabhūtaḥ śleṣādidaśaguṇātmakaḥ kāvyaracanāviśeṣo dākṣiṇātyānāṃ svābhāviko vaidarbhamārga ityarthaḥ sampadyate | evaṃrūpastāvadvaidarbhamārgaḥ | gauḍīyaḥ kiṃrūpaḥ, tadviparītasvabhāva iti darśayannāha—eṣāmityādi | eṣāṃ śleṣādīnāṃ viparyayo vipakṣo 'śleṣādiḥ lakṣyate dṛśyate, kutra ? gauḍānāṃ vartmani kāvye | arthavyaktyā deḥ kasyacid guṇasya sādhāraṇatvāt prāya ityāha | bāhulyenetyarthaḥ | prāyograhaṇasaṃgṛhītaṃ sādhāraṇaguṇaṃ svayameva yathāvasaraṃ darśayiṣyati | svābhāvikasteṣāmeṣā raca[18a]nāprakāraḥ | vaidarbhastu <note place="app" xml:lang="sa-Latn">kṛtrimo bhavanetyādarśe</note>kṛtrimabhāvena bhavediti bhāvaḥ ||</p>
</div>

<div type="sūtra" n="43">
<p>idānīṃ yathoddeśameṣāṃ nirdeśaṃ saviparyayaṃ sodāharaṇaṃ kurvannāha—</p>
<lg type="mūla" xml:id="KāĀ.1.43">
  <l>śliṣṭamaspṛṣṭaśaithilyamalpaprāṇākṣarottaram |</l>
  <l>śithilaṃ mālatīmālā lolālikalilā yathā || 43 ||</l>
</lg>
<p>śithilasya bhāva śaithilyaṃ bandhalāghavam | aspṛṣṭaṃ tyaktam | aspṛṣṭaṃ śaithilyaṃ <pb n="30"/> yena tadaspṛṣṭaśaithilyamityatra śliṣṭaṃ vidhīyate | yad dṛḍhabandhakāvyaṃ tat śliṣṭaṃ śleṣayogādveditavyamiti | svatantrasya dharmasyāsambhavāt dharminiṣṭhaḥ śleṣo darśitaḥ prāk | tanmate vivakṣayā svaśabdenopāttaḥ | evaṃ prasādādiṣvapyanusarttavyam | śleṣaviparyayaṃ darśayannāha—alpaprāṇetyādi | alpaprāṇāni vargaprathamādīni akṣarāṇi uttarāṇi bhūyāṃsi yasmin tairvottaramadhikaṃ tadanūdya śithilaṃ vidhīyate | alpaprāṇavarṇaprāyaṃ tacchithilaṃ śliṣṭaviparītaṃ kāvyaṃ veditavyam iti | yathetyudāharati | yathedaṃ śithilaṃ tathānyadapyevaṃjātīyakaṃ draṣṭavyamiti yathāśabdārthaḥ | evamuttaratrāpyanugantavyam | mālatīmālā jātipuṣpastragiyaṃ lolaiḥ kusumasaurabhalolupairalibhirbhrabharaiḥ kalilā vyāptā ityarthaḥ ||</p>
</div>

<div type="sūtra" n="44">
<p>yadi śaithilyaṃ duṣṭamevaṃvidhaṃ gauḍairādṛtam, tadihāpi kenacit guṇena bhavitavyam anyathā sarvathā nirguṇaṃ kathamādriyata ityāha—</p>
<lg type="mūla" xml:id="KāĀ.1.44">
  <l>anuprāsadhiyā gauḍaistadiṣṭaṃ bandhagauravāt |</l>
  <l>vaidarbhairmālatīdāma laṃghitaṃ bhramarairiti || 44 ||</l>
</lg>
<p>taditi śithilamiṣṭamādṛtaṃ gauḍa़airanuprāso mādhuryasaṃgṛhītaḥ śabdālaṅkārastasya tasmin buddhyā 'nuprāsaḥ śabdaraso guṇo 'stīti tairevaṃvidhamiṣṭam | śaithilyaṃ tu doṣo na dṛṣṭaḥ | anuprāsadhiyetyanena caitat kathayati | anuprāso 'pi gauḍānāmevaṃvidho yaḥ śaithilyamā[18b]vahati | pāruṣyaṃ ceti | yadvakṣyati—
<cit><quote><lg>
  <l>ityādi bandhapāruṣyaṃ śaithilyaṃ ca niyacchati |</l>
  <l>ato naivamanuprāsaṃ dākṣiṇātyāḥ prayuñjate ||</l>
</lg></quote> <ref cRef="KāĀ.1.60">[1.60]</ref></cit> iti dākṣiṇātyeṣṭaṃ paścād darśayiṣyati | śleṣamudāharannāha—vaidarbhaiḥ dākṣiṇātyairmālatīdāma laṃghitaṃ bhramarairiti īdṛśaṃ śliṣṭa[miṣṭa]miti prakṛtam | kutaḥ ? bandhasya racanāyāgauravāt śaithilyāt kāraṇāt | arthastu pūrvaka eva | nanvatrāpi doṣo 'sti mādhuryalakṣaṇasyānuprāsasyābhāvāt | amādhuryaṃ lakṣaṇam (?) ||</p>
</div>

<div type="sūtra" n="45">
<p>prasādaḥ kīdṛśa ityāha—</p>
<lg type="mūla" xml:id="KāĀ.1.45">
  <l>prasādavat prasiddhārthamindorindīvaradyutiḥ |</l>
  <l>lakṣma lakṣmīṃ tanototi pratītisubhagaṃ vacaḥ || 45 ||</l>
</lg>
<pb n="31"/>
<p>prasiddhaḥ prakāśaḥ sugamo 'rtho 'bhidheyaṃ śabdārthā yasya tattathā | natu bhāvārthaḥ, tasya svabhāvagambhīratvāt | taduktam—
<quote><lg>
  <l>kaverabhiprāyamaśabdagocaraṃ sphuratprakāśeṣu padeṣu kevalam |</l>
  <l>viśanti bhāvajñatayā kṛtaśramāḥ [prakāśayantyāśayamarthagauravam ||] [?]</l>
</lg></quote> iti | tataḥ prasiddhārthamanūdya prasādavatprasādaguṇayuktaṃ prasannaṃ vedivyamiti vidhīyate | kathayanneva udāharati- indoścandrasya lakṣma cihnam indīvaradyuti nīlotpalaśobhaṃ lakṣmīṃ śriyaṃ tanoti vistārayati indāveva | nīlotpalarucinā cihnena candraḥ śobhata ityarthaḥ | ityevaṃvidhaṃ vacaḥ kāvyam | pratītyā bhphaṭityarthāvagamena sutarāṃ manoharaṃ prasannamiti yāvat | bhāvārthagambhīraṃ tu yad bhavet tadapi prasannameva | śabdārthaprasatteḥ prativiśiṣṭameva ca tādṛśam | yadāha bhāraviḥ—
<cit><quote>
  <l>pravarttate nākṛtapuṇyakarmaṇāṃ prasannagambhīrapadā sarasvatīti |</l>
</quote> <ref cRef="Kirātā.14.3">[kirātārjunīye 14. 3]</ref></cit>
<quote><lg>
  <l>patantaḥ padmagarbheṣu lohitāḥ sūryaraśmayaḥ |</l>
  <l>caraṇeṣu varastrīṇāṃ śobha[nte vidru]mā iva ||</l>
</lg></quote>
ityaparamudāharaṇam ||</p>
</div>

<div type="sūtra" n="46">
<p>prasādavipa[19a]ryayamitarasmin mārge darśayannāha—</p>
<lg type="mūla" xml:id="KāĀ.1.46">
  <l>vyutpannamiti gauḍīyairnātirūḍhamapīṣyate |</l>
  <l>yathānatyarjunābjanmasadṛkṣāṅko balakṣaguḥ || 46 ||</l>
</lg>
<p>gauḍīyaiḥ paurastyairnātirūḍhamapi atirūḍhamatyantaprasiddhārtham | tadviparītaṃ nātirūḍhamatyantāprasiddhārthamapi | na kevalamaprasiddhamityapiśabdaḥ | aprasiddhārthamiṣyata eva | yadyapi atiśayenāpya prasiddhārthaṃ gūḍha़āmidheyamaprasannataraṃ tadapīṣyate ityarthaḥ | kiṃ punaḥ kāraṇaṃ prasannaṃ parityajya aprasannamiṣyato niṣkāraṇametanna sambhāvyata iti cedāha—vyutpannamiti kṛtvā prasiddhaṃ sukaramevāyatne[nā]pūrvaśabdakalpanayā vyutpannaṃ saṃskṛtaṃ viśiṣṭaṃ tad vyutpannamanyai retādiṣyate itīdamatra kāraṇam | yathetyudāharati | valakṣāḥ śuklā<pb n="32"/> gāvo raśmayo yasya sa valakṣaguścandraḥ atyarjunaṃ [ati]śuklaṃ [na] tathā 'natyarjunaṃ nīlam apsu janma yasya tadabjanma tacca nīlasannidhānānnīlotpalam | tena sadṛkṣaḥ samānaḥ [aṅkaḥ] cihnaṃ yasya saḥ | tathā nīlotpalasamānacihnaścandra ityetāvatyarthe iyatī vyutpattiḥ kṛteti vyutpannā gauḍā iti ||</p>
</div>

<div type="sūtra" n="47">
<p>samatvaṃ nirdeśayannāha—</p>
<lg type="mūla" xml:id="KāĀ.1.47">
  <l>samaṃ bandheṣvaviṣamaṃ te mṛdusphuṭamadhyamāḥ |</l>
  <l>bandhā mṛdusphuṭonmiśravarṇavinyāsonayaḥ || 47 ||</l>
</lg>
<p>bandheṣu racanāsu viṣaye yadaviṣamam samam ādimadhyānteṣu caturṇāmapi pādānāṃ sajātīyabandhatvādityanūdya tatsamaṃ kāvyaṃ jñeyamiti vidhīyate | kiyantaste bandhā yeṣvaviṣamaṃ samaṃ syāditi cedāha—ta ityādi | te bandhā mṛdusphuṭamadhyamāḥ trayaḥ sambhavanti | mṛduraśithilaḥ komalaḥ | śithilakomalasya śleṣaviparyayatvāt | yathoktaṃ prāk | mṛduśrutiriti yāvat | sphuṭo 'dhimātraśrutiḥ | kruddhodyasya sukumāraviparyayatvāt | yad vakṣyati—<cit><quote>nyakṣeṇetyādi</quote> <ref cRef="KāĀ.1.72">[1. 72]</ref></cit> [19b] unmiśro madhyamaśrutiḥ | kaḥ punareṣāṃ prabhava ityāha—mṛdvityādi | mṛdavo mṛduśrutayaḥ kakārādayaḥ yathāsambhavam | sphuṭā adhimātraśrutayaḥ ghakārādayaḥ | unmiśrā mṛdusphuṭāḥ saṃsṛṣṭā ye varṇāsteṣāṃ vinyāso racanā yoniḥ prabhavo yeṣāṃ te tathā | te ca trayaḥ mṛdumadhyo 'dhimātrabhedena pratyekaṃ tridhā sambhavanti | sa[me] tu teṣāmevā[vā]ntaro bhedaḥ syāt | maulāstraya eva bandhāḥ | tatra padyaṃ gadyaṃ dvidhā | yadyekena bandhena samāpyate tadā<note place="app" xml:lang="sa-Latn">padyaikena bandhina samādhyate tathā ityākare |</note> samaṃ kāvyam, vijātīyabandhakṛtavaiṣamyābhāvāt | ata evoktaṃ bandheṣvaviṣamamiti | sāmyaṃ pṛthagudāhṛtam ||</p>
</div>

<div type="sūtra" n="48">
<p>atha vijātīyabandhatvasaṅkarastadā viṣamaṃ kāvyaṃ jāyate vijātīyabandhakṛtavaiṣamyayogāt | tadevamudāharannāha—</p>
<lg type="mūla" xml:id="KāĀ.1.48">
  <l>kokilālāpavācālo māmeti malayānilaḥ |</l>
  <l>ucchalacchīkarācchācchanirbhpharāmbhaḥkaṇokṣitaḥ || 48 ||</l>
</lg>
<p>kokilānāmālāpaiḥ kūjitairvācālo mukharo mṛduvasante kokilālāpasya malayānilasya ca sambhavādevamuktam | ucchalantaḥ śīkarā yeṣāṃ vikīryamāṇakaṇānāmaccha-<pb n="33"/>cchānāmatyantaprasannānāṃ nirbhpharāṇāṃ praśravaṇānāmambhasa udakasya kaṇaiḥ bindubhirukṣitaḥ siktaḥ śītaḥ malayānilo dakṣiṇamārutaḥ māmeti [mā]mupasarpatīti yojyam | etaddvaye mṛdusphuṭavijātīyavarṇasaṅkarād viṣamam | etadeva ca [vi]jātīyabandhapūritamarddhadvayaṃ kevalamṛdubandhaṃ kevalasphuṭabandhaṃ ca ślokadvitayaṃ bhavat samodāharaṇaṃ sampadyate | tadyathā—
  <q>
    <lg>
      <l>kokilālāpavācālo māmeti malayānilaḥ |</l>
      <l>ājñāmuddāmakāmasya kālasya kathayanniva ||</l>
    </lg>
    <lg>
      <l>bibhartti bhrāntimudbhūto bhramarāṇāṃ prabhañjanaḥ |</l>
      <l>ucchalacchīkarācchācchanirbhpharāmbhaḥkaṇokṣitaḥ ||</l>
    </lg>
  </q>
[kāraṇenā][ne]naivāryeṇa <persName ref="#Daṇḍin">daṇḍinā</persName> pṛthaṅ nodāhṛtam ||</p>
</div>

<div type="sūtra" n="49">
<p>[20a] yattarhi pāde vijātīyavattvaṃ saṃkīrṇaṃ tadaviṣamamiti kaścit manyate tanniṣedhārthaṃ pādamātreṇāpi viṣamamudāharannāha—</p>
<lg type="mūla" xml:id="KāĀ.1.49">
  <l>candanapraṇayodgandhirmando malayamārutaḥ |</l>
  <l>spardhate ruddhamaddhairyo vararāmāmukhānilaiḥ || 49 ||</l>
</lg>
<p>candanānāṃ tarūṇāṃ praṇayaḥ paricayaḥ sādeśyāt | tatastenodgandhiḥ udgato gandho 'syeti candanaganvagarbhaḥ surabhiḥ śiśiro 'pi vā | nirastaṃ samādhiṃnirvikāratvaṃ yenopanītamanmathavikāratvāt sa mando mṛdurmalayamāruto dakṣiṇapavanaḥ | [vararāmāmukhānilai]ruttamastrīvadanaśvasanaiḥ saha sparddhate [tān] nigṛhṇāti surabhitayā mṛdutvena [ruddha]maddhairyatayā ca sāmyāt | sparddhāyāśca samānaviṣayatvāt tairupamīyata iti yāvat | atra tṛtīyapādena sphuṭatvena vijātīyena madhyamabandhaṃ pādatrayaṃ saṃsṛṣṭamiti viṣamamevedṛśam | etadeva sajātīyaikapādapraveśe samaṃ jāyate | tadyathā—
  <q>
    <lg>
      <l>candanapraṇayodgandhirmando malayamārutaḥ |</l>
      <l>spardhate manmathakṣībavararāmāmukhānilaiḥ || iti |</l>
    </lg>
  </q>
</p>
</div>

<div type="sūtra" n="50">
<p>tadetad gauḍīyaṃ nigamayannāha—</p>
<lg type="mūla" xml:id="KāĀ.1.50">
  <l>ityanālocya vaiṣamyamarthālaṅkāraḍambarau |</l>
  <l>avekṣamāṇā vavṛte paurastyā kāvyapaddhatiḥ || 50 ||</l>
</lg>
<pb n="34"/>
<p>itīdṛśaṃ vaiṣamyamasāmyaṃ vijātīyabandhasaṃkaralakṣaṇam anālocya adṛṣṭvāasvīkṛtyeti yāvat | kāvyapaddhatiḥ kāvyaracanā vavṛte pravarttate | kālasyehānantatvādadyāpi pravṛtteḥ | katamā paurastyā | puraḥ śabdena pūrvasyāṃ diśi deśe vā vyavasthito jana uktaḥ | tasmāttatra bhavā [paurastyā] | gauḍīyeti yāvat | bandhaviṣamamevaṃvidhaṃ kāvyaṃ gauḍa़āḥ kurvanti | na dākṣiṇātyā ityarthaḥ | kastarhitvayā kāvyapakṣaḥ svīkṛto yena kāvyapaddhatiriti yaducyata iti cedāha—arthālaṅkāro jātyādi[20b]lakṣaṇaḥ ḍambaro 'kṣaraḍambaraḥ | 'gauḍeṣvakṣaraḍambara' iti | tāvubhau [avekṣa]māṇā svīkurvatī vavṛte iti prakṛtam | dvayametat gauḍavartmani dṛśyate | śabdālaṅkārastu bandhasāmyalakṣaṇo nekṣata ityarthaḥ | ete ca bandhāstrayo 'pi yathāvasaraṃ viniyuktāḥ śobhāmā[ta]nvantīti dākṣiṇātyairiṣyata eva |</p>
<p>kecittu vyācakṣate—unmiśra ekaiko bandho dākṣiṇātyairiṣyate | na tu mṛduḥ sphuṭaśca śaithilyakṛcchrodyatvābhyāṃ duṣṭatvāditi | tadasat, mṛdubandhasyāpyaśithilasya sphuṭabandhasyāpi vā kṛcchrodyasya raghuvaṃśajātakamālādau dākṣiṇātyamahākavikāvyeṣu darśanāt | tadyathā—
<cit><quote><lg>
  <l>tāmbūlavallīpariṇaddhapūgāsvelālatāli[ṅgi]tacandanāsu |</l>
  <l>tamālapatrāstara[ṇā]su rantuṃ kaccinmanaste malayasthalīṣu ||</l>
</lg></quote> <ref cRef="Raghu.6.64">[raghuvaṃśe 6. 64]</ref></cit>
<cit><quote><lg>
  <l>samīkṣyamāṇakṣatajaḥ kṣitīśaḥ kṣapācarairhemavapuścakāśe |</l>
  <l>sandhyābhitāmrairjalabhāranamraiḥ payodharairmerurivopagūḍhaḥ || iti |</l>
</lg></quote> <ref cRef="Jātaka.8.31">[jātakamālāyām 8.41]</ref></cit></p>
<p>etacca <persName ref="#Daṇḍin">daṇḍi</persName>nāpyatyantasaṃrādhitamiti śrūyate | api ca kiyadiha vaktuṃ śakyate | sarvameva hi vaidarbhakāvyaṃ bandhatrayātmakamupalabhyate | tadanena vyākhyānena avaidarbhaḥ prasajyeta | nacaivam | dṛṣṭavirodhāt | tadana[va]gāhitagranthakārābhiprāyasyaitat vyākhyā[na]miti pratīmaḥ | tasmāttrayo 'pi bandhā yathāvasaramiṣyante dākṣiṇātyaiḥ, bandhavai[ṣa]myameva tu tairbahu manyate |</p>
<p>yatpunaḥ—<cit><quote>bandhaśaithilyadoṣastu darśitaḥ sa[rva]komala iti |</quote> <ref cRef="KāĀ.1.69">[1.69]</ref></cit> <pb n="35"/> yacca <cit><quote>kṛcchrodyaṃ nyakṣeṇetyādi</quote> <ref cRef="KāĀ.1.72">[1.72]</ref></cit> tatsukumārāvasare cintitam | bandhaśaithilyakaro 'nuprāsaḥ, dīptamiti ca kṛcchrodyaṃ gauḍairbadhyate, na vaidarbhairityanyatra vā tatrārthaḥ | natvayaṃ mṛdusphuṭabandhaniṣedhaḥ | iti kiṃ kena saṃ[21a]gatam | tasmāt trayo 'pi bandhā dākṣiṇātyairiṣyante, bandhavaiṣamyaṃ tu neṣṭamiti ||</p>
</div>

<div type="sūtra" n="51">
<p>mādhuryaṃ nirdiśannāha—</p>
<lg type="mūla" xml:id="KāĀ.1.51">
  <l>madhuraṃ rasavadvāci vastunyapi rasaḥ sthitaḥ |</l>
  <l>yena mādyanti dhīmanto madhuneva madhuvratāḥ || 51 ||</l>
</lg>
<p>yatkāvyaṃ rasavatsarasamityanūdya madhuramiti vidhīyate | kva punarasau varttate yena yuktaṃ madhuraṃ syāt | śabde 'rthe ca | prakara[ṇa]sambhavāditi darśayannāha—vācītyādi | [vāci] śabde [vastuni a]rthe ca | rasaḥ sthitaḥ tiṣṭhati | ubhayaṃ rasavat madhuramityarthaḥ | kiṃ teneti cedāha—yenetyādi | yena rasena yena rasavatā kāvyena āsvāditena hetunā mādyanti prītiviśeṣaṃ nirviśanti dhīmantaḥ kavayo rasajñāḥ | kathamityāha—madhunetyādi | madhunā kusumāsavena madhuvratā bhramarā iva | madhu vrataṃ bhojanaṃ yeṣāmiti | yathā madhunātyantaṃ prīyante madhulihaḥ tathā kavayastādṛśena kāvyenetyarthaḥ ||</p>
</div>

<div type="sūtra" n="52">
<p>na jñāyate kīdṛśo 'sau iti viśeṣeṇa darśayannāha—</p>
<lg type="mūla" xml:id="KāĀ.1.52">
  <l>yayā kayāpi śrutyā yat samānamanubhūyate |</l>
  <l>tadrūpādipadāsattiḥ sānuprāsā rasāvahā || 52 ||</l>
</lg>
<p>yat padaṃ samānaṃ sadṛśaṃ padāntareṇānubhūyate śrūyate | kiṃ varṇāvṛtyā netyāha—yayā kayāpi śrutyeti | yena kenacit [kā]raṇena padāvayavabhūtena yathākathañcit sthānamātrāsaṃyogādikṛtasāmyena lakṣitaṃ sat tadrūpastathāvidhaḥ sadṛśapadalakṣaṇa ādiruttarottaravijātīyapadāpekṣayā yeṣāṃ padānāṃ tāni tadrūpādīni padāni tadvā rūpaṃ śabdarūpaṃ samānaṃ padamādirādiruttarottarāpekṣayā pūrvaṃ yeṣāmiti vigrahaḥ | teṣāmāsattirāsannatā yathākathañcit samānaśrutīnāṃ padānāmāsannatā rasamāvahati śrutisubhagatāmātanotīti rasāvahā bhavati | yathākathañcit samānaśrutīni padāni [21b]adūravarttīni kāvye rasavattāṃ saṃpādayanti yato madhuraṃ syāt | ayaṃ ca samānapadāsattirnāma samānaśrutirnāma vā <pb n="36"/> śabdarasaḥ dākṣiṇātyairatyantamiṣyate | anuprāso 'pi śabdaraso 'sti, sa kiṃ dākṣiṇātyairneṣyate | so 'pīṣyata ityāha-sānuprāseti | anuprāsasya lakṣaṇaṃ vakṣyati | saha tena varttate sānuprāsā, rasāvahā [ityane]nāvadhāryate | samānaśrutereva rasāvaheti | anuprāso 'pi
ca rasamāvahati | tataśca śabdaraso dvividho darśito bhavati | samānapadāsattiranuprāsaśca | anayośca na sahabhāvaniyamaḥ | yathāsambhavaṃ kvacit kāvye samānapadāsattiḥ | kvacidanuprāsaḥ | kvacidubhayām | dvayena tu rahitaṃ virasaṃ kāvyaṃ na svādyate ka vibhiritīdṛśaṃ mādhuryaṃ dvividhaṃ pratipattavyam ||</p>
</div>

<div type="sūtra" n="53">
<p>samānapadāsattimudāharannāha—</p>
<lg type="mūla" xml:id="KāĀ.1.53">
  <l>eṣa rājā yathā lakṣmīṃ prāptavān brāhmaṇapriyaḥ |</l>
  <l>tadāprabhṛti dharmasya loke 'sminnutsavo 'bhavat || 53 ||</l>
</lg>
<p>kañcit rājānamuddiśyocyate | eṣa rājā ayaṃ nṛpaḥ yathā yataḥ prabhṛti rājyalakṣmīṃ prāptavān narādhipatāmadhigataḥ, tadā prabhṛti tata ārabhya dharmasya śrutismṛtivihitasya sanātanasya varṇāśramācāramārgasya lokayātrāyā utsavo 'bhyudayo nirviśaṅkā pravṛttirabhavat | loke 'smin atra varṇāśramalakṣaṇe jagati | kutaḥ brāhmaṇapriyo yataḥ | brāhmaṇāḥ priyā asyeti | brāhmaṇapriyo hi tadvacanānuvarttī śāstravihitaṃ [dharmaṃ] pravarttayatītyarthaḥ | kvacidiha dīrghakṛtaṃ sādṛśyaṃ kvacit sthānakṛtaṃ kvacit saṃyogakṛtaṃ kvacit kathāñcidityanuva canagamyametat | ata evāha—<cit><quote>yayā kayāpi śrutyā yatsamā[22a]namanubhūyate</quote> <ref cRef="KāĀ.1.52">[1.52]</ref></cit> iti |</p>
<p><quote><lg>
  <l>namaḥ sampannakṛtyāya buddhāya jagadarthine |</l>
  <l>kandarpavibhramacchedavedhase kleśavidviṣe ||</l>
</lg></quote> ityaparamudāharaṇam ||</p>
</div>

<div type="sūtra" n="54">
<p>asya samānaśrutilakṣaṇasya mādhuryasya gauḍavartmani viparyayaṃ darśayannāha—</p>
<lg type="mūla" xml:id="KāĀ.1.54">
  <l>itīdaṃ nādṛtaṃ gauḍairanuprāsastu tatpriyaḥ |</l>
  <l>anuprāsādapi prāyo vaidarbhairidamīpsitam || 54 ||</l>
</lg>
<p>itīdam evaṃbidhaṃ samānapadāsattilakṣaṇaṃ mādhuryaṃ gauḍa़airnādṛtam, na bahu manyate |<pb n="37"/> teṣāmidamaviditamiti yāvat | nīrasaṃ tarhi teṣāṃ kāvyamiti cedāha—anuprāsastu tatpriya iti | teṣāṃ gauḍānāṃ priyo bahumānyaḥ | viditānuprāsa[sya] tu anuprāsa eva śabdarasaḥ | dākṣiṇātyānāṃ tu samānapadāsattilakṣaṇaḥ śabdarasaḥ preyānityāha—anuprāsādapītyādi | anuprāsādapyadhikamidaṃ samānapadāsattilakṣaṇaṃ mādhuryamīpsitamiṣṭaṃ vaidarbhairdākṣiṇātyaiḥ prāyo bāhulyena tatprayogāt | tataśca anuprāso 'pi tairiṣyata ityuktaṃ bhavati | na tu tathāsau priyasteṣāṃ yathā samānapadāsattiḥ | tādṛśaṃ hi mādhuryaṃ vyāpakaṃ sarvatra sambhavāt | anuprāsastu na tathā vyāpakaḥ kvacid darśanāt | ata eva prāya idamīpsitamityuktam | śabdarasastūbhayamapi | dvayena tu hīnaṃ nīrasaṃ nāsvādyate kavibhiriti ||</p>
</div>

<div type="sūtra" n="55">
<p>kaḥ punarasāvanuprāso yo gauḍānāṃ priyaḥ? dākṣiṇātyānāṃ cetyavasaraprāptamanuprāsaṃ lakṣaṇato lakṣyataśca darśayannāha—</p>
<lg type="mūla" xml:id="KāĀ.1.55">
  <l>varṇāvṛttiranuprāsaḥ pādeṣu ca padeṣu ca |</l>
  <l>pūrvānubhavasaṃskārabodhanī yadyadūratā || 55 ||</l>
</lg>
<p>varṇasya svaravyañjanalakṣaṇasya āvṛttiḥ punaḥpunaruccāraṇam ityanūdyānuprāso veditavya iti vighīyate | prathamastasya prathamaprayuktasyākṣarasya [22b] anu paścādāsa upakṣepaḥ prayogaḥ anuprāsaḥ | kvāsau sambhavītyāha—pādeṣvityādi | pādeṣu parvāpekṣayā padeṣu cetyetattu gadyāpekṣayā draṣṭavyam | dvayorapi kāvyatayādhikārāt | yadvakṣyati—<cit><quote>etad gadyasya jīvitamiti |</quote> <ref cRef="KāĀ.1.80">[1.80]</ref></cit></p>
<p>anuṣṭubādau bṛhati ca vṛtte gadye ca sarvatra sannikarṣato draṣṭavyaḥ yataḥ pratyāsannatayā 'nuprāso gṛhyeta | yadāha—pūrvānubhavetyādi | pūrvasya pūrvaprayuktasya varṇasya anubhavaḥ śrotreṇa grahaṇaṃ pūrvo vā pūrvaprayuktavarṇaviṣayatvāt tasya sambandhī tadanvitattvāt | pūrvānubhavenāhitaḥ saṃskāraḥ pūrvānubhavasaṃskāra iti vā madhyapadalopī samāsa eva | varṇaḥ tajjātīya iti vā ekākārasmārttavikalpajananaśaktilakṣaṇaḥ | tasya bodhanī prabodhikā svānurūpavikalpotpādanābhimukhyakāriṇī adūratā pratyāsannatā punastadvarṇānubhavasvabhāvā yadi bhavati tadā varṇāvṛttiranuprāsaḥ pādeṣu padeṣu ca sampatsyate | anyathā tathāvidhānubhavasaṃskāraprabodhābhāvāttādṛśavikalpānudayāt anuprāso na<pb n="38"/> syāt | tasmāt sa evāyaṃ varṇa āvṛtta iti yāvatānuprāsapratītiḥ kramate tāvadantaraṃ karttavyam | ativyavadhāne tvanuprāso na labhyate | yadvakṣyati—<cit><quote>na tu rāmāmukhāmbhoja</quote> <ref cRef="KāĀ.1.54">[1.58]</ref></cit> ityādi | atra cānubhava eva pramāṇam, yathoktaṃ prāk ||</p>
</div>

<div type="sūtra" n="56">
<p>yathākathañcitsamānapadāsattau eva lakṣyataḥ prakāśyaṃ anuprāsamudāharannāha—</p>
<lg type="mūla" xml:id="KāĀ.1.56">
  <l>candre śaranniśottaṃse kundastabakavibhrame |</l>
  <l>indranīlanibhaṃ lakṣma sandadhātyalinaḥ śriyam || 56 ||</l>
</lg>
<p>samānapadāsattau tu rasāvahatvaṃ prasaṅgenoktam | samānapadāsattirapi tu lakṣaṇa[23a]to lakṣyataśca prādhānyena prāguktā | indranīlanibham indranīlamaṇisadṛśaṃ nīlatvāt | lakṣma cihnam | alino bhramarasya śriyaṃ śobhāṃ saṃdavāti bibharti | kutra ? candrai śaṃśāṅke śaradi varṣātyaye śarado vā niśāyā rātreruttaṃse śiraśśekhare | uttaṃso mūrdhni śekhara ityabhidhānāt | kathamuttaṃsaścandro rūpyata ityāha—kundastabakavibhrameti | kundastabakasyaiva vibhramaḥ śobhā śauklyāt | yataḥ kusumasaṃdohasadṛśaścandrastataḥ śaranniśottaṃsatvena rūṣyate [tadanupāti] ca lakṣma nīlamaṇinopanīyate | atra candra kunda indra sanda itiṃ pādeṣvanuprāsaḥ ||</p>
</div>

<div type="sūtra" n="57">
<lg type="mūla" xml:id="KāĀ.1.57">
  <l>cāru cāndramasaṃ bhīru bimbaṃ paśyedamambare |</l>
  <l>manmano manmathaklāntaṃ nirdayaṃ kartumudyatam || 57 ||</l>
</lg>
<p>mama manaścittaṃ manmathaklāntaṃ kāmāturaṃ nirdayamatyarthaṃ kartum | karotikriyāviśeṣaṇaṃ nirdayamiti | udyatamutthitamambare nabhasīdametat candramasa idaṃ cāndramasam aindavam bimbaṃ maṇḍalaṃ paśya bhīru priye | iti candrodayopanītāṃ svāmanaṅga[pīḍāṃ] bhaṅgyā nivedayati kaścit kāmī | bakārasya makārasahitasya, makārasya nakāreṇa saha, makārasya rephasyānyasya vā yathāsambhavamāvṛttiranuprāsaḥ pādeṣu |</p>
<p><quote>
  <lg>
    <l>līlāsmitamitālāpakomalaṃ ramaṇīmukham |</l>
    <l>upāttapāṇi saṃraktalocanaṃloka[rañjana]m ||</l>
  </lg>
</quote> ityaparamudāharaṇam ||</p>
</div>

<div type="sūtra" n="58">
<p>iṣṭamanuprāsamudāharannāha—</p>
<pb n="39"/>
<lg type="mūla" xml:id="KāĀ.1.58">
  <l>ityanuprāsamicchanti nātidūrāntaraśrutim |</l>
  <l>na tu rāmāmukhāmbhojasadṛśaścandramā iti || 58 ||</l>
</lg>
<p>ityevaṃrūpamanantaroktaprakāraṃ nātidūrāntaraśrutimanativiprakṛṣṭavyavadhānaśravaṇam | yāvatā pūrvānubhavasaṃskāraprabodhaḥ prabhavati tāvadantaraśrutimanuprāsamicchanti | sāmānyavacanādubhaye 'pi | [23b] nātidūramantaraṃ yasyāḥ sā śrutiryasyeti hyanyapadārthaḥ | kīdṛśaḥ punardūrāntaraśrutirneṣyata iti tamapi heyatvenodāharati—nātvityādi | rāmāṇāṃ strīṇāṃ mukhaṃ vadanamevāmbhojaṃ padmaṃ tena sadṛśaḥ samānaścandramāḥ śaśāṅka iti yojyam | atra rāmā ityayaṃ makāraḥ mukhāmbhojasadṛśaścandramā iti dūramāgamyāvṛttaḥ | tato 'yaṃ dūrāntaraśrutiranuprāso vyapadeśamātreṇa na tu grahaṇataḥ | tamīdṛśaṃ necchantyubhaye 'pi | vaidarbhā ekāntena necchanti | gauḍa़aistu tādṛśo 'pīṣyata iti vā draṣṭavyam ||</p>
</div>

<div type="sūtra" n="59">
<p>aparo 'pyanuprāsaprakāro 'sti yaḥ śleṣasaukumāryādiśabdālaṅkāravirodhī | taṃ gauḍa़āḥ prayuñjate na vaidarbhā iti darśayannāha—</p>
<lg type="mūla" xml:id="KāĀ.1.59">
  <l>smaraḥ kharaḥ khalaḥ kāntaḥ kāyaḥ kopaśca naḥ kṛśaḥ |</l>
  <l>cyuto māno 'dhiko rāgo moho jāto 'savo gatāḥ || 59 ||</l>
</lg>
<p>smaraḥ kāmaḥ kharo nṛśaṃsaḥ pramāditvāt | kāntaḥ patiśca khalaḥ pratikūlavarttī vyalīkaśīlatvāt | kāyaḥ śarīram kṛśaḥ kṣīṇaḥ virahadaurbalyāt | kopaśca kāntaviṣayaḥ kṛśo nivṛttaḥ | mānaśca tadviṣayaḥ kiṃ teneti cetovaṣṭambhalakṣaṇaścyato galitaḥ rāgādyabhibhūtatvāt | yadāha rāgo 'dhika iti | rāgo 'bhiṣaṅgaḥ pativiṣayaḥ adhikaḥ prabalo varttate | tataśca moho mūrcchā jātaḥ pravṛttaḥ rāgapakṣatvāt | taduktam—
<cit><quote><lg>
  <l>tīvrābhiṣaṅgaprabhaveṇa vṛttiṃ mohena saṃstambhayatendriyāṇām |</l>
  <l>ajñātabhartṛvyasanā muhūrtaṃ kṛtopakāreva ratirbabhūva || iti |</l>
</lg></quote> <ref cRef="KuSaṃ.3.73">[kumārasambhave 3. 73]</ref></cit></p>
<p>asavaḥ prāṇā gatā daśamī daśā jātāsmākamiti kācit virahiṇī virautītyartho yojanīyaḥ ||</p>
</div>

<div type="sūtra" n="60">
<pb n="40"/>
<lg type="mūla" xml:id="KāĀ.1.60">
  <l>ityādi bandhapāruṣyaṃ śaithilyaṃ ca niyacchati |</l>
  <l>ato naivamanuprāsaṃ dākṣiṇātyāḥ prayuñjate || 60 ||</l>
</lg>
<p>ityādi kāvyam evaṃvidho 'nuprāso bandhasya racanāyāḥ pāruṣyaṃ yatra saukumāryaviparyayaḥ śaithilyaṃ ca śleṣavipakṣaṃ cakārādvaiṣamyaṃ ca niyacchati svīkaroti yataḥ, ataḥ kāraṇāt, evamīdṛśamanuprāśaṃ na prayuñjate dākṣiṇātyā vaidarbhāḥ | gauḍāstu pra[24a]yuñjata ityarthāduktaṃ bhavati | tataścānuprāse 'pi vaidarbhagauḍīyayorasti kathañcidviśeṣa iti ||</p>
</div>

<div type="sūtra" n="61">
<p>anuprāsaviśeṣatvāttatprasaṅgena yamakaṃ bhañjayannāha—</p>
<lg type="mūla" xml:id="KāĀ.1.61">
  <l>āvṛttimeva saṃghātagocarāṃ yamakaṃ viduḥ |</l>
  <l>tattu naikāntamadhuramataḥ paścād vidhāsyate || 61 ||</l>
</lg>
<p>varṇāvṛttimeva nānyat yamakaṃ viduḥ vidanti kathayanti tajjñāḥ iti paramukhena | tadvidagdhociteyaṃ vācoyuktiriti sarvatrānusaratvenām | ko 'nayorbheda ityāha—saṃghātagocarāmiti | ayamanayorbhedaḥ | ekavarṇaviṣayāvṛttiranuprāsaḥ | anekavarṇaviṣayā tu yamakamiti | saṃghātaḥ varṇasamudāyo gocaro viṣayo yasyā iti vigraha[ḥ/?/] | tat kiṃ nocyate ityāha—tattvityādi | tattu yamakam | tuśabdo 'rthāntaravivakṣāyām | ekāntena sākalyena sarveṇa, madhuraṃ ca sarvaṃ na bhavati, prāyo gūḍha़ārthatvena aprasannatvāt | tattu madhurameva yatprasannam | samānaśrutyanuprāsayostvekāntamadhuratā sarvathā prasannatvāt | ekāntamadhuraṃ cātra prastutam | ataḥ naikāntamadhurattvāt paścād duṣkare vidhāsyate pratipādayiṣyate | prabhedato lakṣaṇatastūktameveti ||</p>
</div>

<div type="sūtra" n="62">
<p>yaduktaṃ <cit><quote>vāci vastunyapi rasaḥ sthita</quote> <ref cRef="KāĀ.1.51">[1. 51]</ref></cit> iti tatreyatā vāci raso darśitaḥ | samprati vastuni rasaṃ vivarītumupakramate—</p>
<lg type="mūla" xml:id="KāĀ.1.62">
  <l>kāmaṃ sarvo 'pyalaṃkāro rasamarthe niṣiñcati |</l>
  <l>tathāpyagrāmyataivainaṃ bhāraṃ vahati bhūyasā || 62 ||</l>
</lg>
<p>kāmamityabhyupagame yadi nāmetyarthaḥ | alaṅkāro 'rthālaṅkāraḥ jātyādiprabhedaḥ sarvo 'pi naika eva kaścit arthe vastuni rasaṃ mādhuryaṃ niṣiñcati āvahati | tathāpi evamapi iti viśeṣavivakṣāyāṃ tāṃ darśayati--agrāmyatetyādi | agrāmyatai[24b]vāsabhyataiva<pb n="41"/> arthasya bhūyasātyarthaṃ vyāpakatvāt enaṃ rasaniṣekalakṣaṇaṃ bhāraṃ dhuraṃ vahati dhatte nānyat | <note place="app" xml:lang="sa-Latn">tattva ādarśe</note>yadyagrāmyataiva rasastat kiṃ bhedo nocyate, sāmānyaviśeṣabhāvena bhedasambhavāt | raso hi mādhuryasāmānyam, samānaśrutyanuprāsāgrāmyatādisādhāraṇatvena [tasya] pratīteḥ | samānaśrutyādestu viśeṣāvyāvṛttitayāvagamāt | anyadapyevaṃjātīyakamunneyam | jātyādyarthālaṅkāramuktamapi kāvyamagrāmyārthamekāntamadhuramityarthaḥ ||</p>
</div>

<div type="sūtra" n="63">
<p>kīdṛśī tāvad grāmyatā yadviparyayo 'grāmyatā vasturasaḥ syāditi grāmyatāpratipakṣeṇa agrāmyatāṃ darśayitukāmaḥ grāmyatāṃ tāvadudāharati—</p>
<lg type="mūla" xml:id="KāĀ.1.63">
  <l>kanye kāmayamānaṃ māṃ na tvaṃ kāmayase katham |</l>
  <l>iti grāmyo 'yamarthātmā vairasyāyaiva kalpate || 63 ||</l>
</lg>
<p>kanye bāle tvaṃ kāmayamānaṃ santaṃ māṃ kathaṃ kiṃ na kāmayase nābhilaṣasi | evaṃ nāma tvaṃ niṣṭhureti | ayamevaṃvidho 'rthātmā vasturūpaṃ grāmyaḥ avidagdhocitaḥ | tataśca vairasyāyaiva amādhuryārthameva kalpate sampadyate na kathamapi rasavattāyai | virasa eva tādṛśo 'rtha iti yāvat | vairasyaṃ ca na kāvyocitamiti nedṛśaṃ kavayaḥ spṛ[śa]ntītyākūtam ||</p>
</div>

<div type="sūtra" n="64">
<p>kīdṛśaṃ tarhi vasturūpamagrāmyam, yadrasāvahamityāha—</p>
<lg type="mūla" xml:id="KāĀ.1.64">
  <l>kāmaṃ kandarpacaṇḍālo mayi vāmākṣi niṣṭhuraḥ |</l>
  <l>tbayi nirmatsaro diṣṭyetyagrāmyo 'rtho rasāvahaḥ || 64 ||</l>
</lg>
<p>vāmākṣi mañjulocane iti priyāmantraṇam | kandarpaḥ kāma eva caṇḍālaḥ akāṇḍaprahāritvāt | mayi madviṣaye niṣṭhuraḥ krūraṃ praharatītyarthaḥ | kāmaṃ yadi nāma tathāpi sānugraha evāsmākaṃ yattvayi nirmatsaraḥ nirvairaḥ sānukrośastvāṃ na bādhate | ata evāhadiṣṭyeti ānandanivedanam | ayamasmākamānando mahān yattvayi na [25a] praharati | tvatsukhenaiva sukhitā vayam | kiṃ kandarpacaṇḍālena niṣṭhureṇāpi kṛtamiti vakroktyā ātmanastadviṣayamanugata[tvaṃ] tasyāśca vaimukhyamātmani darśayatīti ayamīdṛśo 'rthaḥ agrāmyaḥ sabhyaḥ kāvyocitaḥ tataśca rasāvahaḥ ekāntamaghuraḥ | evaṃvidho vastunyagrāmyatārasaḥ pratipattavyaḥ | aparamatrodāhriyate—</p>
<pb n="42"/>
<quote><lg>
  <l>nanvahaṃ praṇata eva, māninī sā bhavantamavadhīrya vartate |</l>
  <l>manmathastvamasi kiṃ na tanmathaḥ kutra vā na tava kāma ! vāmatā || iti ||</l>
</lg></quote>
</div>

<div type="sūtra" n="65">
<p>yathārtho grāmyastathā śabdo 'pi grāmyo 'sti, so 'pi varjanīya iti darśayannāha—</p>
<lg type="mūla" xml:id="KāĀ.1.65">
  <l>śabdepi grāmyatāstyeva sā sabhyetarakīrtanam |</l>
  <l>yathā yakārādipadaṃ ratyutsavanirūpaṇe || 65 ||</l>
</lg>
<p>na kevalamarthe śabde vācake 'pi grāmyatāstveva na nāsti | kīdṛśītyāha—setyādi | sā grāmyatā sabhyetare asabhyā rathyāpuruṣāsteṣāṃ kīrtanaṃ yat kiyadasabhyasamudāhṛtaṃ vacanaṃ grāmyatā | padagatagrāmyatetyuktam | yatheti nidarśanena vyanakti—ratyutsavasya nidhuvanānandasya nirūpaṇe prakāśane karttavye yakārādipadaṃ yakāramādiryasya tacca tat padaṃ ceti vigrahaḥ | susiddhaṃ khalvetadaśiṣṭavacanam |tathāvidhaṃ sarvaṃ grāmyaṃ draṣṭavyam | nedameveti yathāśabdasyārthaḥ ||</p>
</div>

<div type="sūtra" n="66">
<p>anyaḥ śabde grāmyatāprakāro 'sti, so 'pi varjanīya iti vyutpādayannāha—</p>
<lg type="mūla" xml:id="KāĀ.1.66">
  <l>padasandhānavṛttyā vā vākyārthatvena vā punaḥ |</l>
  <l>duṣpratītikaraṃ grāmyaṃ yathā yā bhavataḥ priyā || 66 ||</l>
</lg>
<p>padayoḥ sandhānaṃ saṅgatirānantaryaṃ tasya vṛttyā sthityā | veti samuccaye | vākyasya padasamudāyasyāsa[ttyādiyukta][25b]syārthaḥ kriyākārakaviśeṣalakṣaṇamamidheyaṃ tadbhāvaḥ | sa eva vākyārthatvaṃ tena vā tena ca hetunā punaraparametat | na kevalaṃ pūrvakaṃ naikaikapadārthanirūpaṇena kiṃ tu vākyārthasya vibhāvanenetyarthaḥ | duṣṭāmasabhyāṃ śabdataḥ na tu vastutaḥ, tasyaiva vastunaḥ śabdāntareṇāduṣṭatvāt pratītimavagamaṃ karotīti duṣpratītikaraṃ vākyaṃ tataśca grāmyamasabhyaṃ vidyate | yathetyudāharaṇena spaṣṭyati | yā ityasya padasya bhavata ityanena padena sandhāne sati grāmyaṃ pratīyate | yā tava priyeti padāntarasandhāne nivartate | tadīdṛśaṃ padasandhānaṃ grāmyaṃ buddhyā pariharaṇīyamiti ||</p>
</div>

<div type="sūtra" n="67">
<p>vākyārthagrāmyamupaharati—</p>
<lg type="mūla" xml:id="KāĀ.1.67">
  <l>paraṃ prahṛtya viśrāntaḥ puruṣo vīryavāniti |</l>
  <l>evamādi na śaṃsanti mārgayorubhayorapi || 67 ||</l>
</lg>
<pb n="43"/>
<p>paraṃ śatruṃ prahṛtya hatvā vīryavān śūraḥ puruṣo viśrānto vyavasthita ityeko 'rthastāvadagrāmyaḥ | param atyarthaṃ prahṛtyābhihatya vīryavānupacitapradhānadhātuḥ puruṣaḥ viśrānto virataḥ patita ityaparo grāmyo vākyārthaḥ pratīyata iti vākyārthagrāmyametat | evamādīdṛśamarthagrāmyaṃ śabdagrāmyaṃ cobhayorapi vaidarbhagauḍīyayormārgayorekasminnapi na śaṃsanti nādriyante tadvida eva | tacca prāyograhaṇasaṃgṛhītam |</p>
<lg>
  <l>kasyacit sahasotthānamagre vidadhato madāt |</l>
  <l>parāghātapravṛttasya patanāyaiva jāyate ||</l>
</lg>
<p>iti vākyārthagrāmyodāharaṇamaparamiti ||</p>
</div>

<div type="sūtra" n="68">
<p>bhaginītyādeḥ kā gatirityāha—</p>
<lg type="mūla" xml:id="KāĀ.1.68">
  <l>bhaginībha[26a]gavatyādi sarvatraivānumanyate |</l>
  <l>vibhaktamiti mādhuryamucyate sukumāratā || 68 ||</l>
</lg>
<p>bhaginī bhagavatī subhagā durbhagetyādi sarvatraiva śāstre kāvye loke cānumanyate ādriyate | tatastādṛśamagrāmyaṃ sabhyameva | tataśca prayujyate eva kavibhiḥ ||</p>
<p>mādhuryaṃ nigamayannāha—vibhaktamityādi | ityanena prakāreṇa mādhuryaṃ vibhaktaṃ nirdiṣṭam | sukumāratedānīmucyate nirdiśyate tadanantaramupadiṣṭatvāditi ||</p>
</div>

<div type="sūtra" n="69">
<lg type="mūla" xml:id="KāĀ.1.69">
  <l>aniṣṭhurākṣaraprāyaṃ sukumāramiheṣyate |</l>
  <l>bandhaśaithilyadoṣo hi darśitaḥ sarvakomale || 69 ||</l>
</lg>
<p>aniṣṭhurāṇi aparuṣāṇi akṣarāṇi varṇāḥ prāyāṇi bhūyāṃsi yasmiṃstathā aniṣṭhurairvākṣaraiḥ prāyaṃ samadhikaṃ kāvyamityanūdya sukumāramaparuṣamiṣyata iti vidhiḥ | niṣṭhurāṇi tu svalpānīti prāyagrahaṇena sūcitama | iheti vaidarbhamārge sarvāniṣṭhurākṣaraṃ kiṃ na sukumāramiṃṣyata iti cedāha—bandhetyādiṃ | hiryasmātsarvāṇiṃ akṣarāṇi komalāniṃ sukumārāṇi yasmiṃstattathā | sarvairevākṣaraiḥ komalaṃ tasmin kāvye bandhasya niveśanasya śaithilyaṃ lāghavaṃ tadeva doṣo vaikṛtaṃ darśita udāhṛtaḥ pūrvam | <cit><quote>mālatīmālā lolāliṃkaliteti</quote> <ref cRef="KāĀ.1.43">[1.43]</ref></cit> | tasmādaniṣṭhurākṣaraprāyameva sukumāramiheṣyate na sarvāniṣṭhurākṣaramiti yojyama ||</p>
</div>

<div type="sūtra" n="70">
<pb n="44"/>
<p>sukumāratāmudāharannāha—</p>
<lg type="mūla" xml:id="KāĀ.1.70">
  <l>maṇḍalīkṛtya barhāṇi kaṇṭhairmadhuragītibhiḥ |</l>
  <l>kalāpinaḥ pranṛtyanti kāle jīmūtamālini || 70 ||</l>
</lg>
<p>varhāṇyaṅgaruhāṇiṃ maṇḍalīkṛtya chatrākāreṇa viṃtatya madhurā manoharā gītiḥkekālakṣaṇaṃ gānaṃ yeṣāṃ taiḥ kaṇṭhairlakṣitā madhuraṃ gāyanta ityarthaḥ | kalā[26b]pino mayūrāḥ pranṛtyanti jīmūtamālini meghadhāriṇi | malamalladhāraṇe | kāle samaye prāvṛṣīti yāvat ||</p>
</div>

<div type="sūtra" n="71">
<p>prativiśiṣṭasyānekasya kāvyadharmasyābhāve 'pi saukumāryaguṇādīdṛśaṃ kāvyamupādeyamiti saukumāryaṃ varṇayannāha—</p>
<lg type="mūla" xml:id="KāĀ.1.71">
  <l>ityanūrjita evārtho nālaṅkāro 'pi tādṛśaḥ |</l>
  <l>sukumāratayaivaitadārohati satāṃ sukham || 71 ||</l>
</lg>
<p>ityayamevaṃvidho 'rthaḥ abhidheyaśarīram | ūrjito dīptaḥ prativiśiṣṭaḥ | na tathā 'nūrjita eva norjito 'pi | alaṃkārastarhi prativiśiṣṭastenedamādeyaṃ kāvyaṃ na saukumāryaguṇāditi cedāha—nālaṃkāro 'pi tādṛśa iti | alaṃkāro 'pyatra svabhāvoktilakṣaṇaḥ tādṛśastathābhūtaḥ prativiśiṣṭo na bhavati yādṛśo '[nya]tra | sa ca vibhāvanādiḥ | na kevalamartha ityapiśabdārthaḥ | ko 'trārthasyālaṅkārasya ca bhedaḥ yenocyate 'laṃkāro 'rthaścānūrjita iti | ya evārthaḥ sa evālaṃkārā 'smin gamyate | naitadevam | artho hi dharmī, svabhāvoktiścālaṃkāro dharmaḥ pratīyata iti mahān bhedaḥ, dharmadharmibhedasya suprasiddhatvāt | anyatrāpyevaṃvidho 'tra bhedaḥ | tathāpi etadidamīdṛśaṃ kāvyaṃ sukumāratayaiva saukumāryeṇa kevalena śabdālaṃkāreṇa puraskṛtaṃ satāṃ vidagdhānāṃ mukham ānanam ārohati gocarīkaroti sukumāramityevedṛśaṃ kavibhirupādīyata iti yāvat | yadi punarartha ūjitā 'laṃkāraśca, sutarāṃ sukumāraṃ kāvyaṃ ramaṇīyamityākūtam ||</p>
<p><quote>
<lg>
  <l>haṃsā bhramanti padmānāṃ kānane madama[27a]ntharāḥ |</l>
  <l>mañju[bhir]dhvanibhiḥ karṇaiścaraṇairvarṇavibhramaiḥ ||</l>
</lg></quote> ityaparamudāharaṇamiti ||</p>
</div>

<div type="sūtra" n="72">
<pb n="45"/>
<p>saukumāryaviparyayaṃ gauḍavartmani darśayannāha—</p>
<lg type="mūla" xml:id="KāĀ.1.72">
  <l>dīptamityaparairbhūmnā kṛcchrodyamapi badhyate |</l>
  <l>nyakṣeṇa kṣapitaḥ pakṣaḥ kṣatriyāṇāṃ kṣaṇāditi || 72 ||</l>
</lg>
<p>dīptamūrjitaṃ sāṭopametaditi manyamānairaparaiḥ paurastyaiḥ kṛcchrodyaṃ durvacaṃ kaṣṭoccāraṇamasukumārataramapi kāvyaṃ badhyate prayujyate na kevalasukumāramātramityapiṃśabdaḥ | bhūmnā prāyaḥ | tataśca sukumāramapi kiṃciduṣṇamadhunyāyena yenopayujyata iti sūcayati tadudāharati | <note place="app" xml:lang="sa-Latn">nyakṣaṃ kātsnai nikṛṣṭhe ca iti vaijayantī |</note>nyakṣeṇa niḥśeṣeṇa kṣapitaḥ nihataḥ kṣaṇāt sapadi stokena kālenetyarthaḥ | kṣatriyāṇāṃ rājñāṃ pakṣo vargaḥ paraśurāmeṇānyena vā kenaciditi gamyate | nanvetadvivakṣitaṃ kṛcchrodyamātraṃ tūdāhṛtamiti yathā tādṛśamityarthaḥ ||</p>
</div>

<div type="sūtra" n="73">
<p>arthavyaktiṃ vyākhyātumāha—</p>
<lg type="mūla" xml:id="KāĀ.1.73">
  <l>arthavyaktiraneyatvamarthasya hariṇoddhṛtā |</l>
  <l>bhūḥ khurakṣuṇṇanāgāsṛglohitādudadheriti || 73 ||</l>
</lg>
<p>arthasya kāvyābhidheyavastuno neyatvaṃ śabdato 'rthato vāpratītiranyathāvagamaḥ syāt | gatyantarābhāvāt | yadvakṣyati—<cit><quote>na hi pratītiḥ sulabhā śabdanyāyavilaṃghinī | iti |</quote> <ref cRef="KāĀ.1.75">[1. 75]</ref></cit></p>
<p>neyatvabhedamanūdyārthavyaktirvidhīyate | tadudāharati | harītyādi, hariṇā varāharūpadhāriṇā viṣṇunā pṛthivī bhūruddhṛtā samuttāritā udadheḥ samudrāt | kiṃviśiṣṭāt | khurairmahāvarāhasyetyarthādgamyate | caraṇāgraiḥ kṣuṇṇānāṃ cūṇitānāṃ nāgānāmuragāṇāmasṛjā rudhireṇa lohitādaruṇāt [27b] itīdṛśamaneyaṃ kāvyam | atra hi nāgaśoṇitaṃ śabdopāttaṃ yadupādhikamaruṇatvamarṇavasya | nyāyopāttaṃ tu |</p>
<lg>
  <l>ujjahāra khurakṣuṇṇamahoragakulākulāt |</l>
  <l>mahāvarāhaḥ pṛthivīmaruṇādarṇavāt kṣaṇamiti ||</l></lg>
<p>atra yadyapi nāgarudhiramaśabdopāttaṃ yadupādhikalohitatvamudadheḥ, tathāpi khurakṣuṇṇamahoragakulākulādarṇavādaruṇādityukteḥ sāmarthyāt sphuṭaṃ nāgarudhiraṃ gamyate | <pb n="46"/> tathāvidhasyodadhernāgarudhirāvyabhicārāt | na hi sarvatra śābdī pratītiḥ kāvye, arthe api tasyā darśanāt | yadāha kālidāsaḥ—
<cit><quote><lg>
  <l>mahendramāsthāya mahokṣarūpaṃ yaḥ saṃprati prāptapinākilīlaḥ |</l>
  <l>cakāra bāṇairasurāṅganānāṃ gaṇḍasthalīḥ proṣitapatralekhāḥ || iti |</l>
</lg></quote> <ref cRef="Raghu.6.72">[raghuvaṃśe 6. 72]</ref></cit></p>
<p>atra hi tena rājñā bāṇairasurāḥ samare hatā ityartho vivakṣitaḥ kavinā | na cāsuravadhaḥ śabdopāttaḥ | tathāpi asurāṅganānāṃ gaṇḍasthalīḥ proṣitapatralekhāścakāra bāṇairityukte sāmānyādasurā hatā iti nyāyopātto 'suravadhastādṛśasya patralekhāpravāsasyāsuravadhāvyabhicārāt | na cedṛśaṃ neyatvam, pratyuta vakroktirīdṛśī guṇa eva kāvyasya | tataḥ śabdena nyāyena vācinā yatrārtho netavyastādṛśaṃ neyaṃ vijñeyamanyathā tathāvidhaṃ kāvyaṃ sarvaṃ duṣyediti ||</p>
</div>

<div type="sūtra" n="74">
<p>neyamudāharannāha—</p>
<lg type="mūla" xml:id="KāĀ.1.74">
  <l>mahī mahāvarāheṇa lohitāduddhṛtodadheḥ |</l>
  <l>itoyatyeva nirdiṣṭe neyatvamuragāsṛjaḥ || 74 ||</l>
</lg>
<p>lohitādudadheruddhṛtā mahī mahāvarāhenetyukte kathaṃ lohitatvamudadheriti nayaṃ na tāvatsvābhāvikam | aupādhikaṃ tu bhavet | na copādhistādṛśaḥ śabdopātto nyāyalabdho vā yena lohitatvamudadheḥ syāt | [28a] yathoktaṃ prāk | tasmādabhiprāyamātrametat mayaivaṃ vivakṣitamiti | na caitāvatā pratītiḥ prāpyate, śabdasya nyāyasya tādṛśasyānupādānāt | yadi punaraparaḥ kaścittādṛśamarthaṃ kathañcit svayamabhyūhya gṛhṇīyāttasyaivāsau guṇaḥ | kāvyaṃ tu tādṛśaṃ dṛṣṭameva | ata eva lohitādudadherityetāvad vaktuṃ na tu tathāvidhaḥ kaścidviśeṣa upāttaḥ, yato nāgarudhiralohitatvamudadhergamyeta | yathoktaṃ prāk | tataśceyatyeva lohitādudadheruddhṛtā mahāvarāheṇa mahīti etāvatyeva nirviśeṣaśabdena nyāyena vā tādṛśena rahite vākye nirdiṣṭena prayujya uragāsṛjo nāgaraktasya nyetvaṃ mayaivaṃ vivakṣitamitiṃ vivakṣāmātragamyatvaṃ jāyate | na tu śabdopāttaṃ nyāyopāttaṃ vā nāgaśoṇitaṃ yadupādhiṃkamaruṇatvamarṇavasya | na ca tādṛśaṃ sulabhaṃ nyāyaśabdānāṃ rūḍha़syārthasya vivakṣāmātreṇa duṣprāpatvāt | tasmādīdṛśaṃ neyamavagamyaṃ pariṃharttaṃvyam iti ||</p>
</div>

<div type="sūtra" n="75">
<pb n="47"/>
<p>neyaṃ sarvaireva neṣyata iti darśayannāha—</p>
<lg type="mūla" xml:id="KāĀ.1.75">
  <l>nedṛśaṃ bahu manyante mārgayorumayorapi |</l>
  <l>na hi pratītiḥ sulabhā śabdanyāyavilaṅghinī || 75 ||</l>
</lg>
<p>īdṛśamanantaroktaprakāraṃ neyamubhayorapi vaidarbhagauḍīyayormārgayorvartmanoḥ | na vaidarbha eva | na bahu manyante nādriyante na prayujyante tadvidaḥ |</p>
<p>tacca <cit><quote>eṣāṃ viparyayaḥ prāyo lakṣyate gauḍavartmani |</quote> <ref cRef="KāĀ.1.42">[1. 42]</ref></cit> iti prāyograhaṇena saṃgṛhītaṃ kiṃ bahu manyata iti ce[28b]dāha—na hītyādi | hiśabdo yasmādarthe | yataḥ pratītirarthasyāvagamaḥ śabdaṃ vācakaṃ nyāyasāmarthyaṃ ca tādṛśamanupadarśanāllaṅghayati tyajatyanupādā[nā]diti, śabdanyāyaviṃlaṅghinī na sulabhā na prāpyate kasyacid viṃvakṣāmātreṇa tādṛśena | tasmānnecchanti mūlahāneḥ | nyāyopāttaḥ śabdopātto vā yo 'rtho na bhavati sa na pratīyate 'ntastattvamātreṇetyarthaḥ | tasmāt śabdādarthādvā pratītārthamaneyaṃ tadviparītaṃ tu neyamiti sthitam ||</p>
</div>

<div type="sūtra" n="76">
<p>udāratvaṃ nirdiśannāha—</p>
<lg type="mūla" xml:id="KāĀ.1.76">
  <l>utkarṣavān guṇaḥ kaścidyasminnukte pratīyate |</l>
  <l>tadudārāhvayaṃ tena sanāthā sarvapaddhatiḥ || 76 ||</l>
</lg>
<p>yasmin kasmiṃścit ukte prayukte kaścidvivakṣiṃto guṇo viśeṣastyāgādilakṣaṇa uktarṣavānadhimātraḥ pratīyate avagamyate tat kāvyamudārāhvayamudāraṃ nāma veditavyamiti vidhiḥ | udāramityāhvayaḥ saṃjñā yasyeti vigrahaḥ | yadyevaṃ sa evotkarṣavān guṇa udāro 'stu, kāvyaṃ kathamudāramucyate iti cedāha—tenetyādi | yatastenotkarṣavatā guṇena vācyatvenāpiṃ rūpeṇa sarvā paddhatiḥ sarvaṃ tatkāvyaṃ vivakṣitaṃ yatkiñcit sanāthā yuktā, tasmādudāraguṇayogāt sarvaṃ tat kāvyamudāramiti draṣṭavyam ||</p>
</div>

<div type="sūtra" n="77">
<pb n="48"/>
<p>tadudāharannāha—</p>
<lg type="mūla" xml:id="KāĀ.1.77">
  <l>arthināṃ kṛpaṇā dṛṣṭiḥ stvanmukhe patitā sakṛt |</l>
  <l>tadavasthā punardeva nānyasya mukhamīkṣate || 77 ||</l>
</lg>
<p>arthināṃ yācakānāṃ dṛṣṭiścakṣuḥ kṛpaṇā dīnā nirānandadaurgatyopahatatvāt yācñāmaraṇāvasthāprāptatvācca tvanmukhe vadane sakṛdekavāraṃ patitā pravṛttā satī tadavasthā sā [29a]kṛpaṇā avasthā yasyā iti vigrahaḥ | punastathaiva kṛpaṇā aprāptakāmatvādanyasya dāturmukhaṃ nekṣate na paśyati deveti kaścidrājā stūyate | tvāmekavāramarthitayā prāpya punaranyaṃ na yācate tvatta eva pūrṇamanorathatvāt | ākāramātreṇa vārthitāṃ jñātvā kṛtārthayasi yāvad yācñākṣarāṇi kṛpaṇāni nodgīrantītyarthaḥ ||</p>
</div>

<div type="sūtra" n="78">
<p>kaḥ punarihotkarṣavān guṇo yena sanāthaṃ sarva tatkāvyamudāraṃ syāditi vivṛṇvannāha—</p>
<lg type="mūla" xml:id="KāĀ.1.78">
  <l>iti tyāgasya vākye 'sminnutkarṣaḥ sādhu lakṣyate |</l>
  <l>anenaiva pathānyacca samānanyāyamūhyatām || 78 ||</l>
</lg>
<p>ityasminna[na]ntarokte vākye kāvye tyāgasya dānasya guṇotkarṣaḥ atiśayaḥ sādhu samyak parisphuṭaṃ kriyāviśeṣaṇaṃ, lakṣyate pratīyate | tasmāttadyogenotkarṣavatā guṇenedaṃ kāvyaṃ sarvaṃ sanāthamudāramākhyāyata iti yojyam | prakāramimamanyatrāti[di]śannāha—anenetyādi | anenaivoktena pathā vidhinā anyacca paramapi samānaḥ sadṛśaḥ nyāyaḥ prakāro yasya tat samānanyāyamevaṃjātīyakamū[hya]tāṃ svayamanugamyatām | diśo darśitatvācca śakyamanusartumīdṛśamiti bhāvaḥ | tadyathā—
<quote><lg>
  <l>tvannāmagrahaṇādeva deva ! tvadariyoṣitaḥ |</l>
  <l>śokāruṇāni cakṣūṃṣi vahanti vidhavā iva || iti |</l>
</lg></quote></p>
</div>

<div type="sūtra" n="79">
<p>aparaprakāraṃ darśayannāha—</p>
<lg type="mūla" xml:id="KāĀ.1.79">
  <l>ślādhyairviśeṣaṇairyuktamudāraṃ kaiścidiṣyate |</l>
  <l>yathā līlāmbujakrīḍāsarohemāṅgadādayaḥ || 79 ||</l>
</lg>
<p>ślādhyairutkṛṣṭairviśeṣaṇairupādhibhiryuktaṃ saṃgatamudāraṃ kaiścidi[29b]ti paurastyai<pb n="49"/>riṣyate | [tanmate] tadapyastviti bhāvaḥ | yathetyudāharati | līlārthamambujaṃ, krīḍārthaṃ saraḥ, hemamayamaṅgadamiti [sarvatra] madhyapadalopī samāsaḥ | līlāmbujakrīḍāsarohemā[ṅgadā......ā]diryeṣāṃ te | ime ślāghyaviśeṣaṇayuktaprakārā līlādīnāṃ viśeṣaṇānāṃ ślāghyatvāt | tadyogāt kāvyamudāraṃ draṣṭavyam | ādiśabdenādarśabhittimaṇimekhalākusumasragvibhramamaṇḍanāṅgalekhādiparigrahaḥ ||</p>
</div>

<div type="sūtra" n="80">
<p>ojaḥ kiṃlakṣaṇamitiṃ nirdiśannāha—</p>
<lg type="mūla" xml:id="KāĀ.1.80">
  <l>ojaḥ samāsabhūyastvametadgadyasya jīvitam |</l>
  <l>padye 'pyadākṣiṇātyānāmidamekaṃ parāyaṇam || 80 ||</l>
</lg>
<p>samāsasyaikārthavṛtterbhūyastvaṃ bāhulyamityanūdya ojo vidhīyate | tadetadojaḥ samāsabāhulyalakṣaṇaṃ gadyasyoktarūpasya jīvitaṃ hṛdayaṃ sāraṃ na padyasya tatpradhānatvādnadyasyetiṃ | vaidarbhāṇāṃ dākṣiṇātyānām | gauḍānāṃ tu idamoja ekaṃ kevalaṃ parāyaṇaṃ śaraṇaṃ padye 'pi viṣaye na kevalaṃ gadye tataścātrāpi matabheda iti ||</p>
</div>

<div type="sūtra" n="81">
<p>tasyaiva prakārāntaraṃ viṣayaṃ ca darśayannāha—</p>
<lg type="mūla" xml:id="KāĀ.1.81">
  <l>tad gurūṇāṃ laghūnāṃ ca bāhulyālpatvamiśraṇaiḥ |</l>
  <l>uccāvacaprakāraṃ sad dṛśyamākhyāyikādiṣu || 81 ||</l>
</lg>
<p>tadojaḥ uccāvaco vyākulaḥ aniyataḥ prakāro gatiḥ prayogo yasya taduccāvacaprakāraṃ sat bhavat dṛśyaṃ vijñeyamākhyāyikādiṃṣu gadyaprabandheṣu | ādiṃśabdena kathādiparigrahaḥ | kathamuccāvacaprakārāntaraṃ bhavatītyāha—gurūṇāṃ saṃyogaparāṇāṃ dīrghāṇāṃ ca laghūnāmakṣarā[30a]ṇāṃ ca bāhulyenopacayena alpatvenāsañcayena miśraṇaṃ samatvena cetyevaṃ bāhulyālpatvamiṃśraṇaiḥ kāraṇairuccāvacaprakāram | niyamābhāvāt kvacid gurūṇāṃ bāhulyaṃ laghūnāmalpatvaṃ, kvacillaghūnāṃ bāhulyaṃ gurūṇāmalpatvaṃ, kvacidubhayeṣāṃ samatvamitīyantaḥ prakārā bhaveyuriti ||</p>
</div>

<div type="sūtra" n="82">
<p>paurastyānāmojaḥpadyaviṣayamudāharannāha—</p>
<lg type="mūla" xml:id="KāĀ.1.82">
  <l>astamastakaparyastasamastārkāṃśusaṃstarā |</l>
  <l>pīnastanasthitātāmrakamravastreva vāruṇī || 82 ||</l>
</lg>
<pb n="50"/>
<p>vāruṇī paścimā dika | bhātīti gamyate | kibhūtā ? astasya parvatasya mastake śirasi śikhare paryastaḥ patitaḥ samasto niravaśeṣaḥ, dinapariṇateḥ tatra saṃhārāt | arkasyādityasyāṃśūnāṃ raśmīnāṃ saṃstaraḥ santāno yasyāmiti samāsabāhulyaṃ sāmānyena darśitam | viśe[ṣeṇā]tiprasaṅgāt | evaṃvidhā kathamiva bhātītyāha—pīnetyādi | pīne mahati stane payodhare sthitaṃ saktam ātāmraṃ lohitaṃ kamraṃ kāntaṃ vastraṃ vasanaṃ yasyāstatheti bhāti | iha lohitatvaṃ śabdopāttamātāmraśabdaprayogāt | pūrvaṃ tu nyāyopāttam, astaparvatapatitānāmādityaraśmīnāṃ lohitatvāvyabhicārāt | na cedṛśī neyaṃ yathoktaṃ prāk | ata evoktam—<cit><quote>na hi pratītiḥ sulabhā śabdanyāyavilaṅghinī |</quote> <ref cRef="KāĀ.1.75">[1. 75]</ref></cit> astaparvataḥ stanasadṛśo vāruṇyāḥ | arkāṃśusaṃstara[statra] patitaḥ tāmravastratulya iti draṣṭa[30b]vyam ||</p>
</div>

<div type="sūtra" n="83">
<lg type="mūla" xml:id="KāĀ.1.83">
  <l>iti padye 'pi paurastyā badhnantyojasvinīgiraḥ |</l>
  <l>anye tvanākulaṃ hṛdyamicchantyojo girāṃ yathā || 83 ||</l>
</lg>
<p>ityevaṃvidhā ahṛdyā ojasvinīḥ samāsabāhulyavatīḥ giraḥ śabdān padye 'pi kāvye, na kevalaṃ gadye | badhnanti racayanti paurastyā gauḍāḥ | dākṣiṇātyā api kvacit padye 'pyojaḥ prayuñjate | tattu viśeṣavivakṣāyāṃ tuśabdaḥ | anākulamagahanam | ata eva hṛdyaṃ subhagam ojaḥ kathitalakṣaṇam icchanti prayuñjate iti ||</p>
</div>

<div type="sūtra" n="84">
<p>kīdṛśaṃ tadityudāharati—</p>
<lg type="mūla" xml:id="KāĀ.1.84">
  <l>payodharataṭotsaṅgalagnasandhyātapāṃśukā |</l>
  <l>kasya kāmāturaṃ ceto vāruṇī na kariṣyati || 84 ||</l>
</lg>
<p>vāruṇī digaparā | kiṃbhūtā ? payodharo meghaḥ stanaśca | śabdaśleṣo 'yam | tasya taṭaḥ ekadeśaḥ sa evotsaṅgo madhyabhāgaḥ | tatra lagnaḥ sthitaḥ sandhyātapaḥ | dinapariṇatiḥ sa evāṃśukaṃ raktaṃ vastraṃ yasyāḥ sā tathābhūtā kasya nāma kāminaścetaścittaṃ kāmāturaṃ manmathākrāntaṃ na kariṣyati ? sarvasyaiva karoti rāgānukūlatvāttasyā avasthāyāḥ | tādṛśamanākulaṃ hṛdyamojaḥ prayuñjate vaidarbhāḥ |</p>
<pb n="51"/>
<p><quote><lg>
  <l>salīlahasitajyotsnākīlitādharapallavaḥ |</l>
  <l>mukhaṃ mṛgadṛśāṃ kasya hṛdayaṃ na hariṣyati ||</l>
</lg>
<lg>
  <l>dhāvitā api te dantāḥ śyāmā mugdhe mudhā śramaḥ |</l>
  <l>mukhābjasaurabhākṛṣṭapratibimbitaṣaṭpadāḥ ||</l>
</lg>
<lg>
  <l>vidagdhamadhurasnigdhamugdhasambhrāntalocanam |</l>
  <l>lalitabhrūlatollāsahāsahāri mukhaṃ tava ||</l>
</lg></quote> ityaparamudāharaṇatrayam ||</p>
</div>

<div type="sūtra" n="85">
<p>kāntaṃ vibhajaya[31a]nnāha—</p>
<lg type="mūla" xml:id="KāĀ.1.85">
  <l>kāntaṃ sarvajagatkāntaṃ laukikārthānatikramāt |</l>
  <l>tacca vārtāmidhāneṣu varṇanāsvapi dṛśyate || 85 ||</l>
</lg>
<p>sarvasya vaidarbhasyetarasya vā jagato janasya kāntaṃ manoharaṃ yat tat kāntaṃ vijñeyamitividhiḥ kuta evamityāha—laukikārthānatikramāditi | lokavidito 'rtho laukikam | tasya laukikasyārthasyābhidheyasyānatikramāt anuvṛtteḥ kāraṇāt | laukikārthānuvṛtterhi kāvyaṃ sādhāraṇaṃ sarveṣāṃ kāntaṃ bhavati | tasya viniyogaviṣayaṃ darśayannāha—taccetyādi | tacca kāntam | arthāntarasamuccaye cakāraḥ | tadāha—vārtābhidhāneṣu pravṛttinivedaneṣu varṇanāsvapi vastuguṇodbhāvinīṣu ca dṛśyate prayujyate ||</p>
</div>

<div type="sūtra" n="86">
<p>tadudāharati—</p>
<lg type="mūla" xml:id="KāĀ.1.86">
  <l>gṛhāṇi nāma tānyeva taporāśirbhavādṛśaḥ |</l>
  <l>sambhāvayati yānyevaṃ pāvanaiḥ pādapāṃsubhiḥ || 86 ||</l>
</lg>
<p>kenacit tapodhanena kaścid gṛhamedhī svagṛhāgatena vārtāpṛṣṭaḥ san abhidhatte gṛhāṇi gehāni nāma tānyevocyante 'rthato nāmataśca nānyāni | ata eva nāmetyuktam | saṃbhāvanāyāṃ vā nāmaśabdaḥ | katamāni ? yāni gṛhāṇi evamāgamanotsavena pādapāṃsubhiścaraṇareṇubhiḥ pāvanaiḥ pavitraiḥ jāhnavījalairiva saṃbhāvayati mānayati punāti bhavādṛśaḥ tvadvidhaḥ taporāśiḥ sākṣāddharmasañcayaḥ | tathābhidhaṃ vārtābhidhānaṃ sarvajagatkāntaṃ laukitvāt tādṛśasyārthasya | uktaṃ ca—
<pb n="52"/>
<quote><lg>
  <l>agnicit kapilā sa[trī] rājā bhikṣumahādadhiḥ |</l>
  <l>[31b] dṛṣṭā mātā punantyete tvaṃ punaḥ smaraṇādapi || iti |</l>
</lg></quote></p>
</div>

<div type="sūtra" n="87">
<lg type="mūla" xml:id="KāĀ.1.87">
  <l>anayoranavadyāṅgi stanayojṛmbhamāṇyoḥ |</l>
  <l>avakāśo na paryāptastava bāhulatāntaram || 87 ||</l>
</lg>
<p>anavadyāṅgi sarvāṅgasundari ! anayāḥ tava stanayoḥ jṛmbhamāṇayoḥ parivarddhamāṇyoḥ bāhulatāntaraṃ hṛdayaṃ paryāptaḥ paripūrṇaḥ avakāśaḥ sthānaṃ, [na] bhavati | svalpametatsthānaṃ yat bāhulatāntaraṃ nāma | atimātrastanaunnatyād ityayamapi laukika evārthaḥ | [ tataḥ sarvajagatkāntamīdṛśaṃ varṇanamiti ||</p>
</div>

<div type="sūtra" n="88">
<p>kīdṛśaṃ sambhāvyate yena sarvajagatkāntaṃ syāditi cedāha—</p>
<lg type="mūla" xml:id="KāĀ.1.88">
  <l>iti saṃbhāvyamevaitadviśeṣākhyānasaṃskṛtam ||</l>
  <l>kāntaṃ bhavati sarvasya lokayātrānuvartinaḥ || 88 ||</l>
</lg>
<p>iti parata idamevaṃvidhaṃ viśeṣākhyānasaṃskṛtaṃ saṃbhāvyaṃ naiva loke na sambhāvyata eva laukikārthānusāreṇa prayuktatvāt | prakṛtāpekṣayā tayorviśeṣaḥ pādapāṃsūnāṃ ca pāvanatvaṃ stanayośca tādṛśavijṛmbhanaṃ viśeṣo 'tiśayaḥ tasyākhyānenodbhāvanenāsaṃskṛtaṃ vyutpannam | viśeṣo vā ākhyāyate yena tadeva saṃskṛtaṃ suprayuktatvāt | kāvyaṃ sambhāvyamiti prakṛtam | tataśca lokayātrānuvartinaḥ lokārthānusāriṇaḥ sarvavidagdhasyetarasya vā janasya kāntaṃ manoharam, tādṛśaṃ kāvyaṃ bhavati jāyate |</p>
<p><quote><lg>
  <l>adya jātā vayaṃ deva prāptāḥ sarvāśca siddhayaḥ |</l>
  <l>yadevaṃ puṇyayā spṛṣṭā dṛṣṭyā smitaprasannayā ||</l>
</lg>
<lg>
  <l>[pra]paśyātmānametasminnujjvale gaṇḍamaṇḍale |</l>
  <l>darpaṇānayanaśrāntyā tanvi kiṃ dūyase mudhā ||</l>
</lg></quote> iti a[32a]paramudāharaṇayugalam ||</p>
</div>

<div type="sūtra" n="89">
<p>gauḍābhimataṃ vārtābhidhānaṃ varṇanaṃ ca darśayannāha—</p>
<pb n="53"/>
<lg type="mūla" xml:id="KāĀ.1.89">
  <l>lokātīta ivātyarthamadhyāropya vivakṣitaḥ |</l>
  <l>yo 'rthastenātituṣyanti vidagdhā netare janāḥ || 89 ||</l>
</lg>
<p>lokātīto 'laukika iva lokarañnāt | vyutpannāstu rajyante | ata eva ivaśabdaprayogaḥ | yo 'rtho 'tyarthamatimātramadhyāropyate parikalpyate, yathā ca sarvajagatkāntaṃ kāvyaṃ jāyate | adhyāropamātraṃ tu pūrvasminnapi vidyate iti atyarthamityuktam | vivakṣitaḥ prayuktaḥ kāvyarūpeṇa tena tathāvidhenārthena abhidheyena tathāvidhārthānuvartinā kāvyeneti yāvat | vidagdhā vyutpannā atituṣyanti anurajyante sutarāṃ tathāvidhoktyā, ahatabuddhitvāt | itare 'vidagdhā nātituṣyanti, tādṛśāmabhāvitasvabhāvatvāt | asaṃbhāvyametadatiprasaṅgo 'yamiti nānurajyante ityarthaḥ | ata, eva sarvajagatkāntaṃ na bhavati, vidagdhānāmeva rañjanāt | yathetyudāharati—</p>
</div>

<div type="sūtra" n="90">
<lg type="mūla" xml:id="KāĀ.1.90">
  <l>devadhiṣṇyamivārādhyamadyaprabhṛti no gṛham |</l>
  <l>yuṣmatpādarajaḥpātadhautānaḥśeṣakilviṣam || 90 ||</l>
</lg>
<p>devāyatanamiva yathā adya prabhṛti etaddinamārabhya no 'smākaṃ gṛhamidamārādhyamupāsyaṃ yūjanīyaṃ kṛtam | yuṣmākaṃ pādayoścaraṇapadmayo rajasāṃ reṇūnāṃ pātena saṃsargeṇāghamarṣaṇena dhautamapanītaṃ niḥśeṣa samastaṃ kilviṣaṃ pāpaṃ yasmistathā | yata evaṃ tasmādārādhyamitiḥprakṛtam | vārtābhidhānamātramīdṛśamalauki kārthameva | tataśca sarvajagatkāntamiti ||</p>
</div>

<div type="sūtra" n="91">
<lg type="mūla" xml:id="KāĀ.1.91">
  <l>alpaṃ nimiṃtamākāśamanālocyaiva vedhasā |</l>
  <l>idamevaṃvidhaṃ bhāvi bhavatyāḥ stanajṛmbhaṇam || 91 ||</l>
</lg>
<p>idaṃ pratyakṣam evaṃvidhamatiśayaṃ bhavatyāḥ tava stanayājṛ mbhaṇaṃ vyāpana bhāvi bhaviṣyatkālāpekṣayā anālocyādṛṣṭvaivālpaṃ saṃkīrṇaṃ yathā na mātaḥ stanau, ākāśaṃ vyoma nirmitaṃ vihitaṃ vedhasā vidhinā yadyālocayiṣyannaivaṃ stokamākāśaṃ niramāsyat prathamaṃ tāvat jātavedā iti varṇanamasaṃskṛtameva || nedṛśaṃ sarvajagatkāntaṃ laukikārthātikramāt ||</p>
</div>

<div type="sūtra" n="92">
<pb n="54"/>
<p>kiṃ tarhīdamucyata iti āha—</p>
<lg type="mūla" xml:id="KāĀ.1.92">
  <l>idamatyuktirityuktametadgauḍopalālitam |</l>
  <l>prasthānaṃ prākpraṇotaṃ tu sāramanyasya vartmanaḥ || 92 ||</l>
</lg>
<p>idamīdṛśamanantaroktaṃ kāvyamatyuktirityuktamākhyāyate tajjñairiti atyuktirnāmedamityarthaḥ | etadidamanantaroktaṃ gauḍaiḥ paurastyairupalālitamiṣṭamatyantaṃ na vaidarbhasaṃmatamityāha—prasthānamityādi | prākpraṇītaṃ pūrvamudāhṛtaṃ gṛhāṇi nāmetyādi prasthānaṃ prakāraḥ sāraṃ jīvitamanyasya vaidarbhasya vartmano mārgasya | tādṛśaṃ dākṣiṇātyaiḥ prayu[jya]ta iti yāvat ||</p>
</div>

<div type="sūtra" n="93">
<p>samādhimadhikṛtyāha—</p>
<lg type="mūla" xml:id="KāĀ.1.93">
  <l>anyadharmastato 'nyatra lokasīmānurodhinā |</l>
  <l>samyagādhīyate yatra sa samādhiḥ smṛto yathā || 93 ||</l>
</lg>
<p>anyasya vastunaḥ prakṛtāpekṣayā | dharmaḥ guṇaḥ prasiddhastatastasmānmukhyādanyatra gauṇaviṣaye samyak sādhu | lokasīmānuvartitvameva samyaktvamiha draṣṭavyam | ādhīyate 'dhyāropyate yatra | kena ? lokasīmānurodhinā lokapratītyanuvartinā kavinā | yathā lokapratītiḥ samāda[33a]dhīta nānyathetyarthaḥ | sa evaṃvidho dharmaḥ samādhirnāma kāvye smṛto vijñeya iti vidhiḥ | samādhīyate 'dhyāropyate yasminniti samādhiḥ samāropaviṣaya ucyate | yadyapi samādhīyamānāddharmādanyo nāsti samādhiḥ tathāpi sāmānyaviśeṣabhāvena bhedavivakṣayā yatrānyadharmaḥ samādhīyate tat samādhirityuktam | gauṇaśabdavyavahāraḥ kāvyopayogī samādhiriti yāvat | yathetyudāharati ||</p>
</div>

<div type="sūtra" n="94">
<lg type="mūla" xml:id="KāĀ.1.94">
  <l>kumudāni nimīlanti kamalānyunmiṣanti ca |</l>
  <l>iti netrakriyādhyāsāllabdhā tadvācinī śrutiḥ || 94 ||</l>
</lg>
<p>kumudāni kairavā nimīlanti nimiṣanti kamalāni padmāni unmiṣanti cetyatra katamo dharmaḥ samāhitaḥ ityāha—netretyādi | netrasya kriyā nimeṣonmeṣalakṣaṇā prasiddho dharmaḥ tasmāttato 'nyatra kumudādiṣu adhyāsāt samādhānāt samāropāt kāraṇāt | tadvācinī netrakriyābhidhāyinī śrutirnimīlantītyādikā labdhā prāptā prayukteti yāvat | arthānugāmitvācchabdasya ityevaṃbhūto bhāktaḥ śābdo vyavahāraḥ kāvye samādhināmnā khyāyate ||</p>
</div>

<div type="sūtra" n="95">
<pb n="55"/>
<p>kaściddharmaḥ gauṇaviṣaya eva śobhate kāvye na mukhyagocara iti daśayannāha—</p>
<lg type="mūla" xml:id="KāĀ.1.95">
  <l>niṣṭhyūtodgīrṇavāntādi gauṇavṛttivyapāśrayam |</l>
  <l>atisundaramanyattu grāmyakakṣāṃ vigāhate || 95 ||</l>
</lg>
<p>niṣṭhyūtaṃ vāntam, udgīrṇaṃ ca | ādiśabdena riktādiparigrahaḥ | tadīdṛśaṃ vacanaṃ gauṇī pradhā[33b]netarā nirūḍha़viṣayādviṣayāntaraparigrahalakṣaṇavṛttiprayogarūpā vyapāśrayo yasya tattathā | gauṇamiti yāvat | atisundaramatyantamanoharamalaṃkārarūpatvāt | anyattu itarat punaḥ gauṇavṛttyavyapāśrayāt mukhyamiti yāvat | grāmyakakṣām asabhyapadavīṃ vigāhate pratipadyate | grāmyamahṛdyamiti kāvye tadukteranucitatvāditi bhāvaḥ ||</p>
</div>

<div type="sūtra" n="96">
<p>tadudāharati—</p>
<lg type="mūla" xml:id="KāĀ.1.96">
  <l>padmānyakāṃśuniṣṭhyūtāḥ pītvā pāvakavipruṣaḥ |</l>
  <l>bhūyo vamantīva mukhairudgīrṇāruṇareṇubhiḥ || 96 ||</l>
</lg>
<p>pāvakavipruṣaḥ tejaḥkaṇikāḥ arkāṃśubhirādityakiraṇairniṣṭhyūtā nirastāḥ pītvā bhūyo 'tyartham | ataśca vamantīva udgirantīva padmānītyutprekṣate mukhairudgīrṇā muktāḥ aruṇā lohitāḥ reṇavaḥ parāgā yairiti vigrahaḥ | utprekṣābījamanena sūcitam | sūryodaye hi vikasanti padmāni tejaḥkaṇān pivantīva lakṣyante raktānparāgānmuñcanti ca pītānagnikaṇān vamantīva dṛśyante | niṣṭhīvanādikaṃ hi sacetanakartṛkaṃ śleṣmādikarmakam | mukhyakāvye ca tādṛśamanucitam | iha tvarkāṃśupadmamukhakartṛkaṃ tejo reṇukarmakaṃ prayuktamiti atisundaram | sacetanakarmakamapi yadi gauṇakartṛkaṃ prayujyeta tadā na grāsyam | yathā—niṣṭhyatamiti [34a] nāma bhāṣase hṛdayagatāṃ mudamudniranniti ||</p>
</div>

<div type="sūtra" n="97">
<lg type="mūla" xml:id="KāĀ.1.97">
  <l>iti hṛdyamahṛdyaṃ tu niṣṭhīvati vadhūriti |</l>
  <l>yugapannaikadharmāṇāmadhyāsaśca mato yathā || 97 ||</l>
</lg>
<p>itīdṛśaṃ gauṇaṃ hṛdyam atisundaram | ahṛdyaṃ tu grāmyaṃ punarucyate—niṣṭhīvati vadhūriti sacetanāyāḥ ṣṭhīvanaṃ mukhyaṃ prasiddhameva | ekadharmasamādhirayaṃ darśitaḥ | yugapat<pb n="56"/> ekakālam naikeṣāṃ bahūnāṃ dharmāṇā kriyādirūpāṇāmadhyāsaḥ samādhiśca mata iṣyate | cakāra uktasamuccaye | yathetyudāharati |</p>
</div>

<div type="sūtra" n="98">
<p>gurugarbhetyādi—</p>
<lg type="mūla" xml:id="KāĀ.1.98">
  <l>gurugabhabharalkāntāḥ stanantyo meghapaṅktayaḥ |</l>
  <l>acalādhityakotsaṅgamimāḥ samadhiśerate || 98 ||</l>
</lg>
<p>gururgṛhītasāratvāt garbho 'ntarbhāgaḥ sa eva bharo bhāraḥ durvahatvāt tasya vā bharo 'vasādaḥ | tena lkāntā glānāḥ stanantyaḥ lkāntyanurūpaṃ śabdaṃ kurvāṇāḥ meghapaṅktayaḥ payodamālā imā etā acalasya parvatasya adhityakāyāḥ uparibhūmerutsaṅgaṃ samadhiśerate 'dhyāsate ||</p>
</div>

<div type="sūtra" n="99">
<p>kiyanto 'tra dharmā adhyastā iti darśayannāha—</p>
<lg type="mūla" xml:id="KāĀ.1.99">
  <l>utsaṅge śayanaṃ sakhyāḥ stananaṃ gauravaṃ klamaḥ |</l>
  <l>itīme garbhiṇīdharmā bahavo 'nyatra darśitāḥ || 99 ||</l>
</lg>
<p>sakhyāḥ kasyāścit utsaṅge śayanaṃ stananamārtarutaṃ gauravaṃ garbhakṛta[durbharatvā]dilakṣaṇaṃ tatkṛtaśca lkamaḥ glānirityete garbhiṇyā antarvatnyā dharmāḥ prasiddhā bahavo 'neke anyatra meghapaṅktiṣu.........darśitā adhyastā ityayamanekadharmasamādhiḥ ||</p></div>

<div type="sūtra" n="100">
<p>samādhiḥ so 'yaṃ vyāpakaḥ subhagaśceti [34b] praśaṃsāmukhena nigamayannāha—</p>
<lg type="mūla" xml:id="KāĀ.1.100">
  <l>tadetat kāvyasarvasvaṃ samādhirnāma yo guṇaḥ |</l>
  <l>kavisārthaḥ samagro 'pi tamenamanugacchati || 100 ||</l>
</lg>
<p>tadetadanantaroktaṃ kāvyas yathoktasya gadyapadyamiśrātmakasya sarvasvaṃ sāraṃ tatparāyaṇatvātkāvyasyeti sāmānyoktiriyam | kiṃ taditi nirminatti | samādhirnāma yo guṇa iti yo 'yamanantaraṃ vibhaktaḥ samādhirnāma samādhisamākhyo guṇo dharmastataśca samagraḥ sarvo 'pi naika eṃva, kavisārthaḥ kavijanaḥ tamenaṃ prakṛtaṃ samādhimanugacchati samāśrayati prayuṅkta iti yāvat | tataścobhayorapi vartmanorayaṃ sādhāraṇa itīdamapi prāyo guṇeṣu saṃgṛhītaṃ dṛṣṭamiti ||</p>
</div>

<div type="sūtra" n="101">
<pb n="57"/>
<p>tadevaṃ prasphuṭāntaratvaṃ mārgayoryathāpratijñātaṃ prasādhya nigamayannāha—</p>
<lg type="mūla" xml:id="KāĀ.1.101">
  <l>iti mārgadvayaṃ bhinnaṃ tatsvarūpanirūpaṇāt |</l>
  <l>tadbhedāstu na śakyante vaktuṃ pratikavi sthitāḥ || 101 ||</l>
</lg>
<p>iti yathoktena prakāreṇa mārgadvayaṃ vaidarbho gauḍīyaśca mārgaḥ bhinnaṃ prasphuṭāntarama | kutaḥ ? tasya mārgadvayasya svarūpam aviparītasvabhāvaḥ, śleṣādisvarūpaṃ vidarbhamārgasya tadviparyayasvarūpaṃ gauḍīyasya | tasya nirūpaṇāt vivecanāt yathāvihitād hetoḥ | yadi mārgadvayaṃ vivicyate yathāvat tato labhyate parisphuṭamantaram | ye tu na vijānanti tairekīkṛtametat | tataścābhedo 'tra samāropitaḥ | bhedastu vāstava ityākūtam | yathoktaṃ prāk | kiyantastarhi prabhedā vaidarbhamārgasya kiyanto vā [35a] gauḍīyasya yataḥ parisphuṭamantaraṃ bhedasāmānyapraviśeṣamidaṃ taditi gamyata ityāha—tadbhedāstvityādi | tuśabdo 'rthāntaravivakṣāyām | tasya mārgadvayasya bhedā avāntarāḥ prakārāḥ | yathoktasāmānyalakṣaṇanyastā anantāḥ gavāśvaprabhedavat, kimāśrayāḥ ? pratikavi sthitāḥ kaviṃ kaviṃ prati pratikavi | ye kecidiha kavayaḥ sambhavanti mārgadvayānusāriṇaste tadāśrayā itastato vyavasthitāḥ | na tu kvacidekatra parisaṃkhyātāstiṣṭhanti | tasmāt vaktuṃ sākalyena vivarītuṃ na śakyante ānantyāditi bhāvaḥ ||</p>
</div>

<div type="sūtra" n="102">
<p>yadi tāvatsanti kiṃ na vaktuṃ śakyante ? vaktumaśakyāstu na santyeva te | tataśca yathoktamapi bhedasāmānyamasadiva |</p>
<p><quote>nirviśeṣaṃ ca sāmānyaṃ bhavecchaśaviṣāṇavat |</quote> ityeva śaṅkānaikāntikametat | sato 'pi kathañcid vaktumaśakyasya darśanāditi pratipādayannāha—</p>
<lg type="mūla" xml:id="KāĀ.1.102">
  <l>ikṣukṣīraguḍādīnāṃ mādhuryasyāntaraṃ mahat |</l>
  <l>tathāpi na tadākhyātuṃ sarasvatyāpi śakyate || 102 ||</l>
</lg>
<p>ikṣukṣīraguḍadrākṣādīnāṃ madhuradravyāṇāṃ mādhuryasya sāmānyadharmasya pratidravyaṃ viśeṣātmanā antaraṃ bhedo mahat parisphuṭam | tathāpi tadantaraṃ sarasvatyāpi vāgadhidevatayāpi ākhyātuṃ vaktuṃ vibhāgenāsyedṛśaṃ mādhuryamasyedṛśamiti na śakyate | prāgevānyena | kevalamanubhavagamyaṃ tat | sāmānyaśabdena madhuramiti tu vyapadiśyate | yadyapīkṣo<pb n="58"/>
ranyādṛśaṃ mādhuryaṃ kṣīrasyānyādṛśamityādi kathyate tathāpi na tathā śabdād gamyate yathānubhūyate parisphuṭaṃ tadantaram | na caitāvatā tadasadevānubhava[35b]siddhasya durapahna[va]tvāt | tathā mālatīmallikācampakapāṭalādīnāṃ saurabhyasya mahadantaraṃ tathāpi na tattathā vaktuṃ śakyate, yathānubhūyate | tathāvidhā hi vācikā śaktiḥ sāmānyaikatā nāma | ko nu paryanuyujyatām ? yathoktamācāryadharmakīrtinā sakalavidvajjanacūḍāmaṇinā—
<cit><quote><lg>
  <l>tadrūpaṃ sarvato bhinnaṃ tathā tatpratipādikā |</l>
  <l>na śrutiḥ kalpanā [vā]sti sāmānyenaiva vṛttitaḥ | iti ||</l>
</lg></quote> <ref cRef="PraVā.3.90">[pramāṇavarttike 3.90]</ref></cit></p>
<p>yathā surabhikusu[māntarbhūtaṃ] pārijātaṃ syāt | yaduktaṃ sarasvatyāpi ca vaktuṃ na śakyata iti, [tat sādhu,] tayāpi vācakaśabdaśakteranyathā kartṛmaśakyatvāt | tadevaṃ mārgadvayasya prabhedāḥ yadyapi pratikavi sthitā vidyante vastutastathāpi vaktumāna[ntyā]t...... atiprasaṅgācca na śakyante viśeṣeṇa pratyekam | naitāvatā na santyeva | sāmānyena tu mārgadvayasya vailakṣaṇyaṃ darśitameva vyaktam | prativyakti tu vaktuṃ ko nāma śaknuyāt | sarvatraiva lakṣaṇaśāstre sarvabhedavyāpi sāmānyalakṣaṇamucyate | na tu tadbhedāḥ parisaṃkhyāyante | atrāpi saiva vyavasthā kāvyalakṣaṇaśāstratvādasya | na tu yathoktaṃ sāmānyaṃ bhedalakṣaṇaparisphuṭābhamanusaradbhirabhiyuktaiste bhedā mārgadvayasaṃbhavino vivecayituṃ śakyante | yathedṛśaṃ nīlamīdṛśaṃ pītamiti vyutpādite[36a]na bhedalakṣaṇena vyaktamubhayasambhavinaḥ pratibhedā yathādarśanaṃ vibhajyante ityalaṃ vistareṇa ||</p>
</div>

<div type="sūtra" n="103">
<p>seyaṃ kāvyalakṣaṇaprayojanasvabhāvā kāvyaguṇadoṣavivekarūpā vyutpattiryāmabhisandhāya kriyāvidhiṃ nibabandhuḥ sūrayaḥ, tasya kiṃ prayojanamitīdānīmavasaraṃ prāpya prayojanaṃ varṇyannāha—</p>
<lg type="mūla" xml:id="KāĀ.1.103">
  <l>naisargikī ca pratibhā śrutaṃ ca bahu nirmalam |</l>
  <l>amandaścābhiyogo 'syāḥ kāraṇaṃ kāvyasampadaḥ || 103 ||</l>
</lg>
<p>naisargikī svābhāvikī janmāntarābhyāsa[sa]mbhavinī | sahajeti yāvat | pratibhā heyopādeyaparicchedalakṣaṇā | sā ca prakaraṇāt kāvyaviṣayā | sahajā śaktiriyam | utpādyāṃ darśayannāha—śrutaṃ cetyādi | śrutaṃ kāvyāṅgavidyāśravaṇaṃ śrutamayaṃ tacca<pb n="59"/> vyākaraṇakriyākalpachandovicityādyanekavidyāviṣayatvāt, anekaśaḥ pravṛttatvācca bahu paryāptaṃ nirmalaṃ pariśuddham, āmnāyaviśuddhyā sandehaviparyāsavirahāt | evaṃ śrutamayaṃ jñānaṃ paripūrṇamabhidhāya cintāmayaṃ bhāvanāmayaṃ ca darśayannāha—amandaścābhiyoga iti | śrutasya cintanamūhāpohamukhena yathāmnāyamaviparītārthaniścayanam | niścitasya ca bhāvanamabhyāsaḥ āvṛttiḥ sthirīkaraṇamiti dvividho 'bhiyogaḥ abhyāsaḥ | sa cāmandaḥ paryāptaḥ yāvadbhāvitatvāt | tadetattrayarūpā kāvyaviṣayā vyu[tpa][36b]ttiḥ | evaṃ hi kāvyaṃ vyutpannaṃ bhavati yadi tadaṅgaṃ vidyāsthānaṃ śrutaṃ cintitaṃ bhāvitaṃ ca yathāvad bhavet | anyathā kīdṛśī kāvyavyutpattiḥ sarvatropāyavyutpattilakṣaṇatvādupeyavyutpatteḥ | [tadṛte co]peyavyutpattirasūtrapaṭāt na hīyate | abhimānamātraṃ tu vijṛmbhatām | kastasya niṣeddhā ? tadevaṃvidhāḥ kāvyavyutpattiḥ kāraṇaṃ kāvyasampadaḥ kāvyaracanāyā niravadyāyāḥ hetuḥ | asyāḥ prastutāyā yadarthā kāvyavyutpattiḥ | parakīyakāvyaparijñānaṃ tu sulabhamevedṛśīṃ kāvyavyutpattimāśritavatā | tataśca kīrtilābhaḥ satkāraḥ anyo vā puruṣārtha iti gamyata eva | vakṣyati ca <cit><quote>kīrtimīpsubhiḥ</quote> <ref cRef="KāĀ.1.105">[1. 105]</ref></cit> iti ||</p>
</div>

<div type="sūtra" n="104">
<p>nanu kecideva sahajaśaktiyuktāḥ | tatkimidānīṃ mā bhūdanyeṣāmiha pravṛttiḥ ? yenocyate naisargikī ca pratibhetyatra āha—</p>
<lg type="mūla" xml:id="KāĀ.1.104">
  <l>
    <seg type="pāda">na vidyate yadyapi pūrvavāsanā-</seg>
    <seg type="pāda">guṇānubandhi pratibhānamadbhutam |</seg>
  </l>
  <l>
    <seg type="pāda">śratena yatnena ca vāgupāsitā</seg>
    <seg type="pāda">dhruvaṃ karotyeva kamapyanugraham || 104 ||</seg>
  </l>
</lg>
<p>pūrvavāsanā janmāntarābhyāsāhitaḥ saṃskāraḥ abhyāsānubandhitvāt | yathokta<persName ref="#Āryaśūra">mācāryaśūreṇa</persName>—
<cit><quote><lg>
  <l>
    <seg type="pāda">abhyāsayogena śubhāśubhāni</seg>
    <seg type="pāda">karmāṇi sātmyaiva bhavanti puṃsām |</seg>
  </l>
  <l>
    <seg type="pāda">tathāvidhānyeva yadaprayatnā-</seg>
    <seg type="pāda">jjanmāntare svapna ivācaranti || iti |</seg>
  </l>
</lg></quote> <ref cRef="Jātaka">[jātakamālāyām pṛḥ 95]</ref></cit></p><pb n="60"/>
<p>pūrvā cāsau pūrvajanmabhāvitatvāt, vāsanā ceti vigrahaḥ | saiva guṇo viśeṣaḥ, sadbhiḥ stutatvāt | [37a] tasyā vā guṇaḥ yathāpratyayaṃ prabodhaḥ svānurūpakāryajananābhimukhalakṣaṇo viśeṣastaṃ hetubhāvena anubadhnāti, apekṣata iti pūrvavāsanāguṇānubandhi | pratibhānaṃ prajñā tacca prakaraṇāt kāvyaviṣayakam | adbhutamāścaryaṃ lokasya kathamīdṛśaṃ pratibhānaṃ yatheti vismayajanakatvād durlabhaṃ vādbhutam | naisargikī pratibheti yāvat | yadyapina vidyate yeṣāṃ tairapi kāvyābhyāsaḥ karaṇīyaḥ | evaṃ nāsau niṣphalā bhaviṣyatītyāha—śrutenetyādi | śrutena kāvyāṅgavidyāviṣayeṇa śravaṇena bahunā nirmalena | yathoktaṃ prāk | yatnena cābhiyogena amandena yathoktaṃ pūrvam | karaṇena hetunā puruṣeṇopāsitā samārādhitā abhyasteti yāvat | vāk kāvyāṅgakriyākalpādividyālakṣaṇaviśiṣṭā arthātprakaraṇādvā tadanyathānupapattyā kāvyasampado 'rthaḥ sāmarthyam | kāvyavyutpattiprastāvaḥ prakaraṇam | yathoktam—
<cit><quote>
  <lg>
    <l>arthaḥ prakaraṇaṃ liṅgaṃ śabdasyānyasya sannidhiḥ |</l>
    <l>sāmānyavāciśabdānāṃ viśeṣasthitihetavaḥ || iti |</l>
  </lg></quote> <ref>[tula. vākyapadīyam]</ref></cit></p>
<p>aparanyāyo yathāsambhavamiha sarvo 'nusartavyaḥ sāmānyoktibhūyastvāt | kamapi kañcit sahajaśaktyavirahe yādṛśaṃ tatkalpamanugrahaṃ kāvyaracanāsāma[rthyadāna]lakṣaṇam | dhruvamavaśyaṃ karo[37b]tyeva upāsituḥ puruṣasya | nātra sandehaḥ | tasmānnaisargikī pratibhā nāsti mameti nopāsitavyaiva sarasvatī | kāmadhenuravaśyamevānugrahīṣyatīti [dhyeyam] ||</p>
</div>

<div type="sūtra" n="105">
<lg type="mūla" xml:id="KāĀ.1.105">
  <l>
    <seg type="pāda">tadastatandrairaniśaṃ sarasvatī</seg>
    <seg type="pāda">śramādupāsyā khalu kīrtimīpsubhiḥ |</seg>
  </l>
  <l>
    <seg type="pāda">kṛśe kavitve 'pi janāḥ kṛtaśramā</seg>
    <seg type="pāda">vidagdhagoṣṭhīṣu vihartumīśate || 105 ||</seg>
  </l>
</lg>
<p>yata evaṃ na niṣphalaṃ vāgupāsanaṃ tattasmāt kāraṇāt astatandrairanalaso bhūtvā aniśam anavaratam abhiyogāvicchedāt kramāt śrutacintābhāvanākrameṇa sampradāyasādguṇyārthavartinā yathoktaṃ prāk | upāsyā samārādhyā | abhyasanīyā yāvatprasīdati | yathokta<persName ref="#Mātṛceṭa">mācāryamātṛceṭena</persName>—</p>
<pb n="61"/>
<quote source="Mātṛceṭa">
<lg><l>
    <seg type="pāda">adhītya tāvat khilameva bhidyate</seg>
    <seg type="pāda">kṛṣistu tasya śramaṇādvibhāvyate |</seg>
  </l>
  <l>
    <seg type="pāda">tataḥ svacintāmayabījamupyate</seg>
    <seg type="pāda">vicāraṇāṅgastu vivarddhate 'ṅkuraḥ ||</seg>
  </l>
</lg>
<lg>
  <l>
    <seg type="pāda">tataḥ prasādottamasasyamāpyate</seg>
    <seg type="pāda">vidhānaparyāptamamandaniścayaiḥ || iti |</seg>
  </l>
</lg>
</quote>
<p>sarasvatī kāvyāṅgavidyālakṣaṇā prakaraṇāderyathoktaṃ prāk | khalu [ai]kāntena asaṃśayam vā | kīrtiḥ pariśuddhakāvyakriyālakṣaṇā pūrvoktā, kāvyasampadaḥ ekāntena kīrtihetutvāt | āvartate sa evārthaḥ punararthāntarāśrayāditi nyāyāt | tatsambhavā khyātirvā, guṇebhya eva prabhavanti kīrtaya iti vacanāt | tāmanaśvarīṃ satpuruṣatanumaśeṣajanasubhagāṃ vyāpinīṃ guṇādhirājavaijayantīmīpsubhi[ravāptu]kāmaiḥ pu[38a]ruṣaiḥ | upāsyeti prakṛtam | tathā lābhasatkārādikamapi draṣṭavyam | na tu [sā vāsanā] mama nāstīti ālasyamālambanīyaṃ tasyānarthahetutvāt | yathokta<persName ref="#Aśvaghoṣa">mācāryāśvaghoṣeṇa</persName>—</p>
<q who="#Aśvaghoṣa">
<lg>
  <l>
    <seg type="pāda">ālasyaṃ yadi na bhavejjagatyanarthaḥ</seg>
    <seg type="pāda">ko vidvāniha na bhaveddhaneśvaro vā ||</seg>
  </l>
  <l>
    <seg type="pāda">āla[sya]davaniriyaṃ sasāgarā [hi]</seg>
    <seg type="pāda">saṃpūrṇā narapaśubhiśca nirdhanaiśca || [ ]</seg>
  </l>
</lg>
</q> <!-- (Mahāsubhāṣitasaṅgraha 5293 = Mokṣopāya 2.5.28) !-->
<p>atha kathañcit svayaṃ kāvyakriyālasaścetat tādṛśaḥ tathāpi parakāvyakovidaḥ svayaṃ ca kiñcitkaraḥ tadvidāmādeyo bhaviṣyatīti sarvathāvaiphalyaparihāramāha—kṛśa ityādi | kavitve svayaṃ kāvyakaraṇe kṛśe mande 'pi sati sargabandhādyanirvahaṇāt | kṛśe vā asati kavitve 'pi muktakāderapi akaraṇāt | tathāpi darśanāt | bhinnā hi śaktiḥ puṃsām | yathoktam—</p>
<q>
<lg>
  <l>
    <seg type="pāda">ekastāvad racayitumalaṃ śrotumevāparastā-</seg>
    <seg type="pāda">manyaḥ karttṛṃ tadubhayamapi jñātumeko 'bhiyuktaḥ |</seg>
  </l>
  <l>
    <seg type="pāda">natvekasminnatiśayavatāṃ sannipāto guṇānā-</seg>
    <seg type="pāda">mekaḥ sūte kanakamupalastatparīkṣākṣamo 'nyaḥ || iti ||</seg>
  </l>
</lg>
</q> <!--(compare kāvyamīmāṃsā, 4th adhyāya, káscid vācaṃ racayitum alam..., and Mahāsubhāṣitasaṅgraha 9149 and Subhāṣitaratnakōśa 50.26 (1723), where it is ascribed to Kālidāsa on the basis of a misreading of the Kāvyamīmāṃsā) !-->
<pb n="62"/>
<p>kṛtaśramā yathāvidhānamupāsitavāco janāḥ puruṣāḥ kṛto 'nuṣṭhitaḥ śramaḥ śravaṇādilakṣaṇo vyavahāro yairiti [38b] vigrahaḥ, parakāvyakovidatvāt | vidagdhagoṣṭhīṣu vihartumīśate | vidagdhāḥ kavayaḥ teṣāṃ goṣṭhīṣu kāvyālāpeṣu vidyāramaṇīmekhalānūpura[śiñjiteṣu] sakalakalānadīviśrāmasamudreṣu nānārasabhāvābhinayamahānaṭeṣu śabdapārāyaṇamahārṇavaratnāṅkureṣu śāstrapariśramaphalodayamahotsaveṣu kavisāgarāmṛteṣu budhajanamanastaskareṣu vividhālaṅkārahāriṣu vandanīyeṣu vidagdhatābhūmisīmānteṣu vidvatsaraṇiprapābhūtātiśayeṣu svayaṃkṛteṣu adhyātmaśāstrakalākauśalavarṇaneṣu satāmuciteṣu tadekarūpeṣvapi pratipuruṣamapūrvapariṇāmitayā paramātmadeśīyeṣu sarasvatīprasādamahāvareṣu lakṣmīpūjābhājaneṣu nirudvegasukhasvabhāvatvāt kaivalyakalpeṣvatalabhāvagambhīratvāt parārthaprasattiguṇayogācca sāgareṣviva mahāhradeṣu satpuruṣacaritādarśabhittiṣu yaśaḥkusumāmodasurabhiṣu mahākavikīrtistambheṣu kiṃ bahunā saṃsārasārasandoheṣu |</p>
<p>taduktam—
<q><lg>
  <l>saṃsāraviṣavṛkṣasya dvayamevāmṛtaṃ phalam |</l>
  <l>subhāṣitarasāsvādaḥ sadbhiśca saha saṅgatam || iti ||</l>
</lg></q></p>
<p>vihartumabhijñātatayā 'ntarbhavitumīśa[39a]te kalpante | akṛtaśramāṇāṃ tu pallavagrāhiṇāmavalepināmanātmavidāṃ vidagdhagoṣṭhīvihāra upahāsa eva syāt | yathokta<persName ref="#Mātṛceṭa">mācāryamātṛceṭena</persName>—</p>
<q who="#Mātṛceṭa">
<lg>
  <l>
    <seg type="pāda">na paṭhyate sādhujano na sevyate</seg>
    <seg type="pāda">na cintyate saṃsadi vaktumiṣyate |</seg>
  </l>
  <l>
    <seg type="pāda">tathāvidhānāmata eva bhāratī</seg>
    <seg type="pāda">daridralīleva bhṛśaṃ na śobhate ||</seg>
  </l>
</lg>
<lg>
  <l>
    <seg type="pāda">kathaṃ kathāmārgamahāmahodadhi-</seg>
    <seg type="pāda">taṭāmbusevāsamaye 'pyaśikṣitāḥ |</seg>
  </l>
  <l>
    <seg type="pāda">praveṣṭumicchanti taduttarottara-</seg>
    <seg type="pāda">prakarṣapātālatalāśrayāṃ gatim ||</seg>
  </l>
</lg>
<pb n="63"/>
<lg>
  <l>
    <seg type="pāda">sthirodakeṣu vyavadātavikrama-</seg>
    <seg type="pāda">staraṅgiṇīṃ yaḥ sahasā vigāhate |</seg>
  </l>
  <l>
    <seg type="pāda">navāmbuvegoddhatarodhasaṃ gatiṃ</seg>
    <seg type="pāda">tṛṇāśmanoranyatarāṃ sa gacchati ||</seg>
  </l>
</lg>
<lg>
  <l>
    <seg type="pāda">sudṛṣṭaśāstro 'pi hi sajjanākule</seg>
    <seg type="pāda">vimṛṣya sādhuḥ sadasi pravartate |</seg>
  </l>
  <l>
    <seg type="pāda">vaśīva sarvatra tu vītasaṃbhramaḥ</seg>
    <seg type="pāda">samudvamatyeva khalaḥ svavāgviṣam ||</seg>
  </l>
</lg>
<lg>
  <l>
    <seg type="pāda">punaḥ prakarṣanti viśanti hṛt satāṃ</seg>
    <seg type="pāda">harantyavaskandya naredravaddhuram |</seg>
  </l>
  <l>
    <seg type="pāda">kṣipatyagādhe 'pi kathārṇave mukhaṃ</seg>
    <seg type="pāda">nipītabhūyiṣṭhamidaṃ jagat khalaiḥ ||</seg>
  </l>
</lg>
<lg>
  <l>
    <seg type="pāda">vināgamaṃ tadvidupāsanaṃ vinā</seg>
    <seg type="pāda">vinābhiyogaṃ pratibhāguṇaṃ vinā |</seg>
  </l>
  <l>
    <seg type="pāda">vinābhiśāpaṃ mativibhramaṃ vinā</seg>
    <seg type="pāda">na vaktumicchā puruṣasya jāyate || iti |</seg>
  </l>
</lg>
</q>
<p>varamevamanadhītavidyo na pu[na]rdu radhītavidyaḥ | yathokta<persName ref="#Kambala">mācā[39b]ryakambalena</persName>—</p>
<q who="#Kambala">
<lg>
  <l>
    <seg type="pāda">yaḥ sarvathā[ndha]stimirāhataśca</seg>
    <seg type="pāda">tayorvaraṃ pūrvaka eva nūnam |</seg>
  </l>
  <l>
    <seg type="pāda">andho 'hamasmītyavalepaśūnyo</seg>
    <seg type="pāda">na bhā[nudṛ]ktaimiriko 'bhimānī || iti ||</seg>
  </l>
</lg>
</q>
<p>svayamevamupahataṃ tapasvinamaparāparadūṣaṇecchā bādhate | seyamanyā viḍambanā | yathokta<persName ref="#Mātṛceṭa">mācāryamātṛceṭena</persName>—</p>
<q who="#Mātṛceṭa">
<lg>
  <l>
    <seg type="pāda">samātiriktavyasanī ya eṣa san</seg>
    <seg type="pāda">parān parāhantyabhihatya vākśaraiḥ |</seg>
  </l>
  <l>
    <seg type="pāda">sa pūtināsā kupitendriyaḥ svayaṃ</seg>
    <seg type="pāda">vṛṇoti durgandhabhayena nāsikām ||</seg>
  </l>
</lg>
<pb n="64"/>
<lg>
  <l>
    <seg type="pāda">parāpacāreṣvatitīkṣṇacakṣuṣo</seg>
    <seg type="pāda">nimīlitākṣaśca yatheṣṭaceṣṭite |</seg>
  </l>
  <l>
    <seg type="pāda">rajasvalāḥ santa ime svayaṃ kathaṃ</seg>
    <seg type="pāda">kiranti lokasya rajāṃsi sūca[kāḥ] ||</seg>
  </l>
</lg>
<lg>
  <l>
    <seg type="pāda">yathātathā śa[kya]midaṃ titikṣituṃ</seg>
    <seg type="pāda">sadāgaso yaddhi tudantyaruntudāḥ |</seg>
  </l>
  <l>
    <seg type="pāda">aduṣṭasandūṣaṇa[vaiśasaṃ tu] yat</seg>
    <seg type="pāda">tadāsu[raṃ] kamya mano na kampayet ||</seg>
  </l>
</lg>
<lg>
  <l>
    <seg type="pāda">sataḥ prakāśānapi nekṣate guṇān</seg>
    <seg type="pāda">kuto 'pi doṣānasato 'vagacchati |</seg>
  </l>
  <l>
    <seg type="pāda">kutastadīdṛṅnayanaṃ samudgataṃ</seg>
    <seg type="pāda">yadīkṣate 'sat sati na pravartate ||</seg>
  </l>
</lg>
<lg>
  <l>
    <seg type="pāda">tadapyalaṃ soḍhamapaṇḍitājjanā-</seg>
    <seg type="pāda">danīkṣamāṇo hi [karoti duḥsaham] |</seg>
  </l>
  <l>
    <seg type="pāda">guṇāntarajñastu jano 'tidurjanaḥ</seg>
    <seg type="pāda">vahanti sādhūṃstadupekṣyatāṃ katham ||</seg>
  </l>
</lg>
<lg>
  <l>
    <seg type="pāda">guṇaughapuṇyasya tu pattanaṃ paraṃ</seg>
    <seg type="pāda">guṇāntarajño jana eva kevalaḥ |</seg>
  </l>
  <l>
    <seg type="pāda">tato 'pi yadyāpadiyaṃ samu[tthi]tā</seg>
    <seg type="pāda">kva tarhi gacchantu parāyaṇā guṇāḥ ||</seg>
  </l>
</lg>
<p>[40a]kiyadasaccaritamalena jihvāṃ limpāmaḥ | seyaṃ pūyatāmatyantaśīte[na] prasannena surabhiṇā bhuvana[pāvanena] saccaritapuṇyodakena |</p>
<lg>
  <l>
    <seg type="pāda">ṛjusvabhāvo 'pi badhyate śaṭhai-</seg>
    <seg type="pāda">rna doṣavinnaiva na cāpyaruntudaḥ |</seg>
  </l>
  <l>
    <seg type="pāda">nato na sarvatra gato na dīnatā-</seg>
    <seg type="pāda">maho vicitrāḥ purūṣasya nītayaḥ ||</seg>
  </l>
</lg>
<pb n="65"/>
﻿<lg>
  <l>
    <seg type="pāda">parāpavādeṣu nirātmavarṇavān</seg>
    <seg type="pāda">gato niyuktānyaguṇeṣu vāgmitām |</seg>
  </l>
  <l>
    <seg type="pāda">ripūnapi śreyasi dhātumīhate</seg>
    <seg type="pāda">manasvinaśceyamalaukikī sthitiḥ ||</seg>
  </l>
</lg>
<lg>
  <l>
    <seg type="pāda">yathā yathā dūṣaṇatatparaḥ [para]-</seg>
    <seg type="pāda">stathā tathā tadguṇalāpalālasaḥ |</seg>
  </l>
  <l>
    <seg type="pāda">nitāntadākṣiṇyamahāmahodadhe-</seg>
    <seg type="pāda">rmanasvinaḥ keyamatīva vāmatā ||</seg>
  </l>
</lg>
<lg>
  <l>
    <seg type="pāda">priyaṃvadaḥ kṣepakṛte kṣamāparaḥ</seg>
    <seg type="pāda">[na kupyati] prāṇahare 'pi dakṣiṇaḥ |</seg>
  </l>
  <l>
    <seg type="pāda">alaukikaṃ sarvamitīdamīdṛṣaṃ</seg>
    <seg type="pāda">mahānubhāvaḥ kuta eṣa śikṣitaḥ ||</seg>
  </l>
</lg>
<lg>
  <l>
    <seg type="pāda">prasannavākkāyamanaḥkriyāpathaḥ</seg>
    <seg type="pāda">punāti sākṣādiva dharmasañcayaḥ |</seg>
  </l>
  <l>
    <seg type="pāda">śruto 'tha dṛṣṭaḥ samudāharan giraḥ</seg>
    <seg type="pāda">sunītagarbhāḥ sujanaḥ smṛto 'pi vā ||</seg>
  </l>
</lg>
<lg>
  <l>
    <seg type="pāda">sa eṣa sādhurbhuvanaikapāvanaḥ</seg>
    <seg type="pāda">prasannamṛgyaḥ kvacidatra dṛśyate |</seg>
  </l>
  <l>
    <seg type="pāda">api sthirāṃ prītimi[māṃ] na saṃharet</seg>
    <seg type="pāda">kalerguṇonmūlanadharmavarmitaḥ ||</seg>
  </l>
</lg>
<lg>
  <l>
    <seg type="pāda">punastathaiva sthitirūrjitāśrayā</seg>
    <seg type="pāda">guṇotsavānāmapi nāma sambhavet |</seg>
  </l>
  <l>
    <seg type="pāda">guṇaiśca yeṣāmiva sūryaraśmibhi-</seg>
    <seg type="pāda">rnyalīyatādo[40b]ṣavipakṣavikramaḥ ||</seg>
  </l>
</lg>
<lg>
  <l>
    <seg type="pāda">nivṛttaniḥśeṣaviśeṣaviplavaṃ</seg>
    <seg type="pāda">parasparaṃ sadguṇalolupaṃ jagat |</seg>
  </l><pb n="66"/>
  <l>
    <seg type="pāda">yaśaskarīṃ tāṃ dhuramādipauruṣāṃ</seg>
    <seg type="pāda">punaḥ pravṛttāṃ vidadhātu śāśvatīm ||</seg>
  </l>
</lg>
<lg>
  <l>
    <seg type="pāda">nirastadaurgatyasamṛddhiśīkaraḥ</seg>
    <seg type="pāda">śubhodayāttṛptasamastasajjanaḥ |</seg>
  </l>
  <l>
    <seg type="pāda">punastathā sadvaraśāstrasaṃkathā-</seg>
    <seg type="pāda">vinodaramyaḥ sama[yaḥ] pravartatām ||</seg>
  </l>
</lg></q>
<p>prakṛtamidānīṃ samāpyatām | tadevaṃ kāvyaracanākīrtaye kāvyavyutpattaye ca kāvyalakṣaṇaśāstrasya prayojanamiti |</p>
<lg>
  <l>
    <seg type="pāda">mataṃ khilaprāyamihāsti <persName ref="#Daṇḍin">daṇḍinaḥ</persName></seg>
    <seg type="pāda">tadetadatra prakṛtaṃ parisphuṭam |</seg>
  </l>
  <l>
    <seg type="pāda">itaḥ purastāt samameva vartate</seg>
    <seg type="pāda">tadatra nāsmābhirabhāvito vidhiḥ ||</seg>
  </l>
</lg>
<lg>
  <l>
    <seg type="pāda">arthapradhānā pratikarmiteya-</seg>
    <seg type="pāda">marthānvayā ' 'ste gaṇikeva ṭīkā |</seg>
  </l>
  <l>
    <seg type="pāda">śabdapradhānā api labdhavarṇā</seg>
    <seg type="pāda">[bhavanti niṣkāḥ sumanaḥ]prasiddhāḥ ||</seg>
  </l>
</lg>
<lg>
  <l>
    <seg type="pāda">svayaṃ nirāmodamapīha kiñcana</seg>
    <seg type="pāda">prakarṣabhūmnā prathate sadāśrayāt |</seg>
  </l>
  <l>
    <seg type="pāda">prasiddhatāṃ paśya janekṣaṇālayaṃ</seg>
    <seg type="pāda">kalaṅkamindoḥ kiyatīmupāgamat ||</seg>
  </l>
</lg>
<trailer>ācāryadaṇḍikṛtau kāvyalakṣaṇe mārgavibhāgaparicchedaṭīkā ratnaśrīrnāma samāptā ||<note place="app" xml:lang="sa-Latn">kṛtiriyaṃ siṃhalācārya ratnaśrījñānasya ||
<lg>
  <l>saujanyaguṇadhoṣasya ghoṣalīgrāmasadmanaḥ |</l>
  <l>bhadantabuddhadevasya sānāthyamidamīdṛśam ||</l>
</lg>
<lg>
  <l>ghoṣalīgrāmakāyasthadevadattakṛtātmanā |</l>
  <l>kṛtametanmayā yatnādīdṛśaṃ sadṛśaṃ dhiyaḥ ||</l>
</lg></note></trailer>
</div><!-- sūtra !-->
</div>

<div type="pariccheda" n="2" xml:id="KāĀ.2">
<pb n="67"/>
  <head type="toc">Second Pariccheda (Arthālaṅkāra)</head>
  <head>arthālaṅkāro nāma dvitīyaḥ paricchedaḥ |</head>

<div type="sūtra" n="1">
<lg>
  <l>
    <seg type="pāda">[41b]vaiśiṣṭyamasmin kimapīkṣamāṇaiḥ</seg>
    <seg type="pāda">sadbhiḥ sametya kriyatāṃ prayatnaḥ |</seg>
  </l>
  <l>
    <seg type="pāda">iti prayuktaḥ prayate niyogaṃ</seg>
    <seg type="pāda">tameka ākhyātumaśaktarūpaḥ ||</seg>
  </l>
</lg>
<p>tadevaṃ bhārgavibhāgaṃ [paricchidya saṃpratyartha]laṅkāraṃ sarvamārgasādhāraṇaṃ śāsitumupakramate—</p>
<lg type="mūla" xml:id="KāĀ.2.1">
  <l>kāvyaśobhākarān dharmānalaṅkārān pracakṣate |</l>
  <l>te cādyāpi vikalpyante kastān kārtsnyena vakṣyati || 1 ||</l>
</lg>
<p>kāvyasya padyagadyamiśrātmakasya yathoktasya śobhāṃ saundaryaṃ kurvanti ye dharmā guṇāstān | anuvādo 'yam | alaṅkārān pracakṣate kathayanti | tadvida iti vidhiḥ | ye kecit kāvyaśobhākarā viśeṣāste alaṅkārā vijñeyā iti yāvat | alaṃkriyate śobhāṃ nīyate kāvyamebhiḥ śarīraniṣṭhahārādibhirityalaṅkārāḥ | evaṃlakṣaṇā alaṅkārāḥ, kiyantasta ityāha—te cetyādi | te cālaṅkārāḥ kimapi dīrghaṃ kālamārabhyādyāpi idānīṃ yāvadvikalpyante prabhidyante, abhiyuktairayamayamiti pratipuruṣamaparāparoktiviśeṣānivṛtteḥ, na tviyattā labhyate | tataśca tānevamanantālaṅkārān kārtsnyena lakṣitān kṛtsnān ko nāma puruṣo 'rvāgdarśī idānīntanadarśī vakṣyati vaktuṃ śaknuyāt | naiva niravaśeṣamabhidhātumīdṛśaḥ kaścidīṣṭa ityarthaḥ ||</p>
</div><!-- sūtra !-->

<div type="sūtra" n="2">
<p>yadyevamānantyāt kārtsnye na vaktuṃ na śakyante, kimidānīṃ kriyatāmityāha—</p>
<lg type="mūla" xml:id="KāĀ.2.2">
  <l>kiṃ tu bījaṃ vikalpānāṃ pūrvāṃcāryaiḥ pradarśitam |</l>
  <l>tadeva pratisaṃskartumayamasmatpariśramaḥ || 2 ||</l>
</lg>
<p>kiṃ tvapi tvityarthāntaravivakṣāyāṃ tadāha—bījamityādi | vikalpānāmalaṅkāraprabhedānāṃ jātyupamārūpakādīnāṃ bījaṃ pratiniyataṃ sakalavyaktivyāpi sāmānyaṃ rūpam | yataḥ prabhedā vividhāstadanusṛtāḥ pravartante | pūrvācāryaiścirantanaiḥ kāvyalakṣaṇakāraiḥ medhāviśyāmavādi[prabhṛti]bhiḥ pradarśitam nirdiṣṭaṃ yattadeva nānyat | pratisaṃskartuṃ saṃkṣepeṇa<pb n="68"/> parisphuṭaṃ yathāvadabhidhātumayaṃ prakṛtaḥ asmākaṃ pariśramo yatno vartate, natu sarvamalaṅkāramabhidhātum | ānantyādaśakteśca | kiṃ tu parimitāḥ kecidalaṅkārāḥ pūrvācāryopadiṣṭāḥ pratisaṃskriyante | tathā ca vakṣyati— <cit><quote><lg>
  <l>panthāḥ sa eṣa vivṛtaḥ parimāṇavṛtyā |</l>
  <l>saṃkṣipyavistaramanantamalaṃkriyāṇām ||</l>
</lg></quote> <ref cRef="KāĀ.2.267">[2. 267]</ref></cit> ityādi</p>
</div><!-- sūtra !-->

<div type="sūtra" n="3">
<p>pūrvaṃ śleṣādayaḥ śabdālaṅkārā mārganiyatāḥ kathitāḥ | idānīṃ sarvamārgasādhāraṇā alaṃkārā ucyanta iti darśayannāha—</p>
<lg type="mūla" xml:id="KāĀ.2.3">
  <l>kāścinmārgavibhāgārthamuktāḥ prāgapyalaṃkriyāḥ |</l>
  <l>sādhāraṇamalaṅkārajātamanyannirūpyate || 3 ||</l>
</lg>
<p>kāścidalaṃkriyāḥ kecidalaṅkārāḥ śleṣaprasādādayaḥ na sarvāḥ, prāgapi prathame paricchede 'pi uktāḥ śliṣṭā[dayaḥ] na kevalamidānīmucyante | prāk kimarthamuktā ityāha—mārgavibhāgārthamiti | mārgayārvaidarbhagauḍa़īyayorvibhāgo vivekaḥ uktalakṣaṇaḥ arthaḥ prayojanaṃ yasmin vacana iti kriyāviśeṣaṇam | śleṣādiṣu hi kathiteṣu tatsvabhāvo vaidarbhamārgaḥ pratīyate | tadviparyayasvabhāvaśca goḍa़īya iti śleṣādyalaṅkāravacanāt mārgavibhāgo jāyate | nānyayeti śleṣādivavanaṃ mārgavibhāgārthaṃ sampadyate | kimidānoṃ vācyamityāha—sādhāraṇamityādi | vaidarbhādiṣu sarvamārgeṣu sādhāraṇaṃ sāmānyaṃ na prāgivāsādhāraṇam | alaṅkārajātam arthālaṅkāravṛndam anyat idānīṃ nirūpyate śiṣyata iti ||</p>
</div><!-- sūtra !-->

<div type="sūtra" n="4-7">
<p>yathoddeśaṃ nirdidikṣustāvadalaṅkārānuddiśati—</p>
<lg type="mūla" xml:id="KāĀ.2.4">
  <l>svabhāvākhyānamupamā rūpakaṃ dīpakāvṛtī |</l>
  <l>ākṣepo 'rthāntaranyāso vyatireko vibhāvanā || 4 ||</l>
</lg>
<lg type="mūla" xml:id="KāĀ.2.5">
  <l>samāsātiśayotprekṣā hetuḥ sūkṣmo lavaḥ kramaḥ |</l>
  <l>preyorasavadūrjasvi paryāyoktaṃ samāhitam || 5 ||</l>
</lg>
<lg type="mūla" xml:id="KāĀ.2.6">
  <l>udāttāpahnutiśliṣṭaviśeṣāstulyayogitā |</l>
  <l>virodhāprastutastotre vyājastutinidarśane || 6 ||</l>
</lg>
<pb n="69"/>
<lg type="mūla" xml:id="KāĀ.2.7">
  <l>sahoktiḥ parivṛttyāśīḥ saṃkīrṇamatha bhāvikam |</l>
  <l>iti vācāmalaṅkārāḥ smaryante pūrvasūribhiḥ || 7 ||</l>
</lg>
<p>dīpakamāvṛtirāvṛttiśca auṇādika ikāraḥ | samāsaśca samāsoktiḥ | atiśayaśca atiśayoktiḥ utprekṣā ca | udāttam, apahnutiḥ, śliṣṭam, viśeṣaśca | virodho 'prastuta stotraṃ ca | vyājastutiḥ nidarśanaṃ ca, parivṛttirāśīḥ saṃkīrṇaṃ ca | atha bhāvikaṃ ca ityete yathoktāḥ alaṅkārāḥ uktalakṣaṇāḥ smaryante āmnāyante pūrvasūribhiḥ ādyairācāryaiḥ rāmaśarmādibhiḥ kāvyālaṅkārakāraiḥ | kasyetyāha—vācāmiti | kāvyānāṃ sambandhinaḥ ||</p>
</div><!-- sūtra !-->

<div type="sūtra" n="8">
<p>tatra svabhāvoktiṃ tāvannidarśayannāha—</p>
<lg type="mūla" xml:id="KāĀ.2.8">
  <l>nānāvasthaṃ padārthānāṃ rūpaṃ sākṣād vivṛṇvatī |</l>
  <l>svabhāvoktiśca jātiścetyādyā sālaṃkṛtiryathā || 8 ||</l>
</lg>
<p>padārthānāṃ vastūnāṃ jātikriyāguṇadravyāṇāṃ rūpaṃ svabhāvam | kiṃviśiṣṭam ? nānāvasthaṃ nānā vicitrā na tvekaiva kācit, avasthā daśā yasya tādṛśamanekaprakāraṃ sākṣāt añjasā abhidhānavyāpāreṇa na tu sāmarthyāt | vivṛṇvatī prakāśayantī satī yā pravartate sā tādṛśyalaṃkṛ[42b]tiḥ | ādyā prathamā alaṅkāreṣviha svabhāvoktirnāma veditavyā, jātirnāma vā | anena saṃjñādvayena ayamalaṅkāro vyavahniyate | svabhāvaṃ padārthānāṃ vicitraṃ vaktīti svabhāvoktiḥ | jāteḥ padārthasvarūpasya tathā tathā pratipādakatvena tādarthyājjātiḥ | yathetyudāharati | yathedaṃ tathānyadapi tādṛśaṃ sarvameva draṣṭavyam | na tvidamevetyarthaḥ | evamuttaratrāpyanugantavyam ||</p>
</div><!-- sūtra !-->

<div type="sūtra" n="9">
<lg type="mūla" xml:id="KāĀ.2.9">
  <l>tuṇḍairātāmrakuṭilaiḥ pakṣairharitakomalaiḥ |</l>
  <l>trivarṇarājibhiḥ kaṇṭhairete mañjugiraḥ śukāḥ || 9 ||</l>
</lg>
<p>ete pratyakṣavartinaḥ śukāḥ tuṇḍaiḥ cañcubhiḥ ātāmraiḥ lohitaiḥ, kuṭilaiḥ vakraiśca, pakṣaiśca haritavarṇaiḥ, komalaiḥ mṛdubhiḥ kaṇṭhaiśca, tribhirvarṇaiḥ sitāsitalohitaiḥ rājibhiḥ lakṣitāḥ | mañjarmadhurā gīḥ śabdo yeṣāṃ te mañjugiraḥ | iyaṃ śukajāteḥ padārthasya vicitraṃ svarūpaṃ vaktīti jātisvabhāvoktirīdṛśī draṣṭavyā ||</p>
<pb n="70"/>
<p><q><lg>
  <l>viśālāḥ śroṇiṣu kṣāmā madhye dīrghā vilocane |</l>
  <l>payodharairasaṃkṣiptaistāstu ramyā varastriyaḥ ||</l>
</lg></q> ityaparamudāhaṇam ||</p>
</div><!-- sūtra !-->

<div type="sūtra" n="10">
<p>[kriṃ]yāsvabhāvoktimudāharannāha—</p>
<lg type="mūla" xml:id="KāĀ.2.10">
  <l>kalakvaṇitagarbheṇa kaṇṭhenāghūrṇitekṣaṇaḥ |</l>
  <l>pārāvataḥ parikṣipya riraṃsuścumbati priyām || 10 ||</l>
</lg>
<p>pārāvataḥ priyāṃ pārāvatīṃ cumbati riraṃsū rantukāmaḥ parikṣipya paribhramya kalamavyaktamadhuraṃ kvaṇitaṃ śabdo garbho 'ntarvartī yasmin tena kaṇṭhena lakṣitaḥ | ādhūṇite bhramite īkṣaṇe netre yasya sa tathā | iha kvaṇanāghūrṇanādeḥ kriyāpadārthasya svabhāvaḥ prakāśyata iti kriyāsvabhāvoktirevaṃvidhā vijñeyeti |</p>
<p><q><lg>
  <l>vepate śvasiti kā[myatyalaṃ] paśyati roditi |</l>
  <l>bibheti harati svāṅgaṃ bālā navasamāgame ||</l>
</lg></q> ityaparamudāharaṇam ||</p>
</div><!-- sūtra !-->

<div type="sūtra" n="11">
<p>guṇasvabhāvoktiṃ nidarśayannāha—</p>
<lg type="mūla" xml:id="KāĀ.2.11">
  <l>badhnannaṅgeṣu romāñcaṃ kurvan manasi nirvṛtim |</l>
  <l>netre cāmīlayanneva priyāsparśaḥ pravartate || 11 ||</l>
</lg>
<p>priyāyāḥ praṇayinyāḥ sparśo guṇaḥ pṛthivyādibhūtāśrayatvāt | sa pravartate | katham ? aṅgeṣu priyasya gātreṣu romāñcaṃ romaharṣaṃ badhnan utpādayan manasyantarātmani nirvṛtiṃ kurvannānandamamandaṃ sandadhānaḥ | netre ca priyatamasya dṛśau harṣabharasañcare āmīlayan mukulayanneva | eṣa ityapi pāṭhaḥ | pravartatāmiti prakṛtam | atra sparśākhyasya guṇapadārthasya svarūpaṃ romāñcādi vicitraṃ [43a]nirvṛttamiti guṇasvabhāvoktiriyamevaṃrupāanusartavyeti |</p>
<p><q><lg>
  <l>akṣṇorāghūrṇanaṃ vākyaṃ skhaladrāgaṃ kapolayoḥ |</l>
  <l>madaḥ karoti nārīṇāṃ bhruvorvalgu ca valgitam ||</l>
</lg></q> ityaparamudāharaṇam ||</p>
</div><!-- sūtra !-->

<pb n="71"/>
<div type="sūtra" n="12">
<p>dravyasvabhāvoktimudāharati—</p>
<lg type="mūla" xml:id="KāĀ.2.12">
  <l>kaṇṭhe kālaḥ karasthena kapālenenduśekharaḥ |</l>
  <l>jaṭābhiḥ snigdhatāmrābhirāvirāsīd vṛṣadhvajaḥ || 12 ||</l>
</lg>
<p>vṛṣadhvajaḥ śaṅkaraḥ āvirāsīt prakāśībabhūva | kaṇṭhe kālaḥ kālakūṭalakṣaṇo yasya kaṇṭhekālo vā saptamyā aluk | indurardhacandraḥ śekhara uttaṃso yasya | karasthena hastavartinā kapālena bhikṣāpātreṇa snigdhābhiraparuṣābhistāmrābhiḥ pāṭalābhirjaṭābhiśca lakṣita iti yojyam | śaṅkarākhyasya dravyasya nānāprakāraṃ svarūpamiṃhopavarṇitamiti dravyapadārthasvabhāvoktiritthambhūtā boddhavyeti |</p>
<p><q><lg>
  <l>svedabindumadudbhinnapulakaṃ lolamākulam |</l>
  <l>taddarśanādabhūdaṅgamaṅgaṃ tasyā natabhruvaḥ ||</l>
</lg></q> ityaparamudāharaṇam ||</p>
</div><!-- sūtra !-->

<div type="sūtra" n="13">
<p>evaṃ svabhāvoktiṃ pratipādya nigamayannāha—</p>
<lg type="mūla" xml:id="KāĀ.2.13">
  <l>jātikriyāguṇadravyasvabhāvākhyānamīdṛśam |</l>
  <l>śāstreṣvasyaiva sāmrājyaṃ kāvyeṣvapyetadīpsitam || 13 ||</l>
</lg>
<p>jātiḥ kriyā guṇo dravyaṃ ca teṣāṃ svabhāvo lakṣaṇaṃ nānāvasthastasyākhyānamākhyāyate 'nenetīdṛśamevaṃjātīyaṃ draṣṭavyamiti śeṣaḥ | kvāsya viniyoga ityāha—śāstreṣvityādi | śāstreṣu ānvīkṣiṃkyādiṣu vidyāsthāneṣu | asyaiva svabhāvākhyānasyālaṅkārasya nānyasyopamādeḥ sāmrājyaṃ prādhānyam, tasyaiva tatra prāyaḥ prayogāt | kāvyeṣvapi sargabandhādiṣvetat svabhāvākhyānamīpsitamiṣṭam, tatrāpi yathāvasaraṃ prayuktasya śobhākaratvāt | apiśabdānna kevalaṃ śāstreṣvityācaṣṭe ||</p>
</div><!-- sūtra !-->

<div type="sūtra" n="14-65"> <!-- Upamācakra goes from 2.14 to 2.65 !-->
<div type="sūtra" n="14">
<p>svabhāvoktyanantaroddiṣṭatvāttannirdeśānantaramupamāṃ vivṛṇavannāha—</p>
<lg type="mūla" xml:id="KāĀ.2.14">
  <l>yathākathañcit sādṛśyaṃ yatrodbhūtaṃ pratīyate |</l>
  <l>upamā nāma sā tasyāḥ prapañco 'yaṃ pradarśyate || 14 ||</l>
</lg>
<p>evamuttaratrāpyanusartavyam | yatra viṣaye sādṛśyaṃ padārthayoḥ kayościtsāmyaṃ yathākathañcit yena kenacit prakāreṇa, guṇādinā sarvathā sāmyasya durlabhatvāt | tattve[caikya]-<pb n="72"/>prasaṅgāt | pratīyate gamyate śabdādarthato vā yathāsambhavam | nanu rūpake 'pi sādṛśyaṃ pratīyata iti lakṣaṇasaṃkara iti cedāha—udbhūtamiti | vyaktam, bhedasya parisphuṭatvādupamānopame[43b]yayoḥ | rūpake tu tattvāropa ityasaṅkaraḥ | ata eva vakṣyati—<cit><quote>upamaiva tirobhūtabhedā rūpakamiṣyate ||</quote> <ref cRef="KāĀ.2.66">[2.66]</ref></cit> iti | sā sādṛśyoktirupamānāmālaṃkriyā veditavyā | upamitiḥ sādharmyakathanamupameti kṛtvā | tasyā evaṃlakṣaṇāyāḥ ayaṃ prastutaḥ prapañcaḥ vicitraḥ prabhedaḥ pradarśyate udāhriyate ||</p>
</div><!-- sūtra !-->
<div type="sūtra" n="15">
<lg type="mūla" xml:id="KāĀ.2.15">
  <l>ambhoruhāṃmavātāmraṃ mugdhe karatalaṃ tava |</l>
  <l>iti dharmopamā sākṣāt tulyadharmanidarśanāt || 15 ||</l>
</lg>
<p>mugdhe bāle ! priyāmantraṇa[metat |] tava karatalaṃ hastoparibhāgaḥ ātāmramaruṇam | kimiva ? ambhoruhamiva kamalamiva itīyamevaṃjātīyā dharmopamā jñeyā | kutaḥ ? karatalāmbhoruhayordvayoḥ samānasya dharmasya guṇasyātāmralakṣaṇasya nidarśanāt pratipādanāt kāraṇāt | katham ? sākṣādvācakavyāpāreṇātāmrapadaprayogāt, na tvarthāt | tataḥ śabdopāttatvāt sādhāraṇasya dharmasya | tenaiveyaṃ vyapadiśyate nānyathā, tathā vivakṣitatvāt ||</p>
</div><!-- sūtra !-->
<div type="sūtra" n="16">
<lg type="mūla" xml:id="KāĀ.2.16">
  <l>rājīvamiva te vaktraṃ netre nīlotpale iva |</l>
  <l>iyaṃ pratīyamānaikadharmā vastūpamaiva sā || 16 ||</l>
</lg>
<p>te tava vaktraṃ mukhaṃ rājīvamiva padmamiva, netre cakṣuṣī nīlotpale iveti evaṃvidhā yā sā vastūpamaiva | dharmiṇa eva sākṣādādānāt | tenaivaṃ vyapadiśyate | na dharmeṇa tasya sākṣādagrahaṇāt | kathaṃ tarhi tadavasāya ityāha—pratīyamānetyādi | pratīyamānasya upāttasya vastuno rājīvādestadavyabhicārādarthād gamyamāna ekaḥ samāno dharmaḥ kāntyādilakṣaṇo guṇo yasyāḥ | seyamīdṛśī vastūpameti prakṛtam ||</p>
</div><!-- sūtra !-->
<div type="sūtra" n="17">
<lg type="mūla" xml:id="KāĀ.2.17">
  <l>tvadānanamivonnidramaravindamabhūditi |</l>
  <l>sā prasiddhiviparyāsādviparyāsopameṣyate || 17 ||</l>
</lg>
<pb n="73"/>
<p>unnidraṃ vikasitamaravindaṃ padmaṃ tavānanaṃ mukhamivābhūt | īdṛśī yā sādṛśyoktiḥ sā viparyāsopameṣyate kavibhiḥ | padmamupamānamupameyaṃ mukhamiti yā prasiddhiḥ nirụdhistasyāḥ viparyāsād vaiparītyāt kāraṇāt | padmasyopameyīkaraṇāt vaktrasyopamānīkṛteḥ tato viparyāsopamaivedṛśī draṣṭavyā | kāntyādiviśeṣaścānanamyātra kaścid vivakṣita iti gamyate | anyathā kiṃ viparyāseneti ||</p>
</div><!-- sūtra !-->
<div type="sūtra" n="18">
<lg type="mūla" xml:id="KāĀ.2.18">
  <l>tavānanamivāmbhojamambhojamiva te mukham |</l>
  <l>ityanyonyopamā seyamanyonyotkarṣaśaṃsinī || 18 ||</l>
</lg>
<p>tavānanamivāmbhojaṃ padmam | ambhojamiva te tava mukhamiti | evaṃ jātīyā anyonyopameṣyate | anyonyasya parasparasya mukhasyāmbhojasya cānyonyena tenaiva dvayena upamānāt sāmyakathanāt | sā ceyamanyonyasya mukhasyāmbhojasya cotkarṣaṃ viśeṣaṃ kāntyādilakṣaṇaṃ śaṃsati prakāśayati | anyonyenaivetad dvayaṃ samānaṃ [44a]nānyena kenaciditi dvayoratiśayaḥ kaścidavasīyata iti | anena <cit><quote><lg>
  <l>upamānopameyatvaṃ yatra paryāyato bhavet |</l>
  <l>upameyopamāṃ nāma bruvate tāṃ yathoditām ||</l>
</lg></quote> <ref cRef="KāA.3.37">[kāvyālaṅkāre 3.37]</ref></cit> iti pareṣṭopameyopamā pṛthagupamāyāmantarbhāvitā ||</p>
</div><!-- sūtra !-->
<div type="sūtra" n="19">
<lg type="mūla" xml:id="KāĀ.2.19">
  <l>tvanmukhaṃ kamalenaiva tulyaṃ nānyena kenacit |</l>
  <l>ityanyasāmyavyāvṛtteriyaṃ sā niyamopamā || 19 ||</l>
</lg>
<p>tava mukhaṃ kamalenaiva tulyam | nānyena kenacit kamalavyatiriktena vastuneti | evaṃvidhā yā sādṛśyoktiḥ seyaṃ niyamopamā kathyate | niyamasya sākṣādupādānāt | yadāha—anyasāmyavyāvṛtteriti | kamalādanyena kenacidvastunā sāmyasya sādṛśyasya vyāvṛttervyavacchedāt kāraṇāt | tenaiva ca niyamena vyapadiśyate, nānyatheti ||</p>
</div><!-- sūtra !-->
<div type="sūtra" n="20">
<lg type="mūla" xml:id="KāĀ.2.20">
  <l>padmaṃ tāvat tavānveti mukhamanyacca tādṛśam |</l>
  <l>asti cedastu tatkārītyasāvaniyamopamā || 20 ||</l>
</lg>
<pb n="74"/>
<p>tava mukhaṃ katṛ padmaṃ karmabhūtam | anvetyanugacchati padmena tulyaṃ tāvat | etanniścitam | vācoyuktau vā | anyaccāparamapi kiñcidvastu tādṛśaṃ padmasamam | tatkāri tvanmukhānvayakāri tvadānanasyopamānamasti cet yadi bhavet, astu bhavatu na vāryata iti evaṃrūpā yāsau tādṛśī aniyamopamā smaryate tajjñaiḥ | padmenaiva tulyamityasya niyamasyānapekṣaṇāt, anyasyāpi tādṛśasyābhyanujñānāditi ||</p>
</div><!-- sūtra !-->
<div type="sūtra" n="21">
<lg type="mūla" xml:id="KāĀ.2.21">
  <l>samuccayopamāpyasti na kāntyaiva mukhaṃ tava |</l>
  <l>hlādanākhyena cānveti karmaṇendumitīdṛśī || 21 ||</l>
</lg>
<p>kvacidekatra kriyādāvanekapadārthātisarjanaṃ samuccayaḥ | tanmukhenopamā samuccayopamāpyasti vakṣyamāṇā, na kevalaṃ pūrvāktāḥ | kīdṛśī ? tava mukhaṃ kartṛbhūtamindumanvetyanugacchati | na kāntyaiva na saumyatvena guṇena kevalena, kiṃ tu hlādanākhyena prīṇanena ca karmaṇā kriyayā anveti īdṛśī evaṃprakārāvasthayā hlādanamityākhyā saṃjñā yasya karmaṇa iti vigrahaḥ | kāntyā hlādakatvena ca tvanmukhamindunopamīyata ityartha iti ||</p>
</div><!-- sūtra !-->
<div type="sūtra" n="22">
<lg type="mūla" xml:id="KāĀ.2.22">
  <l>tvayyeva tvanmukhaṃ dṛṣṭaṃ dṛśyate divi candramāḥ |</l>
  <l>iyatyeva bhidā nānyetyasāvatiśayopamā || 22 ||</l>
</lg>
<p>tava mukhaṃ tvayyeva bhavatyāmeva dṛṣṭam, na divi | candramāścandrastu divi nabhasyeva dṛśyate, na tvayi | iyatyeva parimāṇabhinnāśrayatāmātralakṣaṇā bhidā bhedo vidyate nānyā kācid etadvyatiriktā | anyathā sarvathā sāmyamevānayorityanekabhedasambhave api atiśayasyedṛśasya vivakṣayā kavinānayoḥ sāmyakathanātiśayaparatvenātiśayopamā ākhyāyata iti ||</p>
</div><!-- sūtra !-->
<div type="sūtra" n="23">
<lg type="mūla" xml:id="KāĀ.2.23">
  <l>mayyevāsyā mukhaśrīrityalamindorvikatthanaiḥ |</l>
  <l>padme 'pi sā yadastyevetyasāvutprekṣitopamā || 23 ||</l>
</lg>
<p>yasyā mṛgadṛśo mukhaśrīrvadanakāntirmayyeva vartate, nānyatretyevaṃrūpairvikatthanaiḥ ślāghayā 'lam | kṛtamindoścandrasya | [44b] na vikatthanīyamitthamindunā | kimiti ? yad yasmāt | sā mukhaśrīḥ padme 'pi na kevalamindau | astyeva na nāsti | ityutprekṣayā asato 'pi tathāvikatthanasyādhyāsena vadanamindunopamīyata iti | utprekṣitopamaivāsau tādṛśī veditavyeti ||</p>
</div><!-- sūtra !-->
<pb n="75"/>
<div type="sūtra" n="24">
<lg type="mūla" xml:id="KāĀ.2.24">
  <l>yadi kiñcid bhavetpadmamudbhru vibhrāntalocanam |</l>
  <l>tat te mukhaśriyaṃ dhattāmityasāvadbhutopamā || 24 ||</l>
</lg>
<p>uddhṛte bhruvau vibhrānte ca locane yasmin | tattādṛśaṃ kiñcit kimapi yadi bhavet kvacit tadīdṛśaṃ te tava sundari mukhaśriyaṃ dhattāṃ na niṣidhyate | kiṃ tvāścaryamidaṃ durlabhamīdṛśamiti | abhūtodbhāvanena vadanapadmenopamīyata iti | asāviyamevaṃbhūtā adbhutopamā jñātavyeti ||</p>
</div><!-- sūtra !-->
<div type="sūtra" n="25">
<lg type="mūla" xml:id="KāĀ.2.25">
  <l>śaśītyutprekṣya tanvaṅgi ! tvanmukhaṃ tvanmukhāśayā |</l>
  <l>indumapyanudhāvāmītyeṣā mohopamā smṛtā || 25 ||</l>
</lg>
<p>tanvaṅgīti priyāmantraṇam | ayamasau śaśī candra iti tava mukhamutprekṣya adhyavasāya candrabuddhyānudhāvāmi | na kevalameṣā bhrāntiḥ | kiṃ tu tvanmukhāśayā tavānanamidamiti tvadvadanabuddhyā indumapyanudhāvāmīti anugacchāmi | ayamaparo viparyāsaḥ | ityevaṃ mohena bhrāntyā candramukhayorupamānopameyabhāvapratītiriti | eṣā iyamīdṛśī mohopamākhyāyata iti ||</p>
</div><!-- sūtra !-->
<div type="sūtra" n="26">
<lg type="mūla" xml:id="KāĀ.2.26">
  <l>kiṃ padmamantarbhrāntāli kiṃ te lolekṣaṇaṃ mukham |</l>
  <l>mama dolāyate cittamitīyaṃ saṃśayopamā || 26 ||</l>
</lg>
<p>antarbhrāntau alo bhramarau yasmin tadīdṛśaṃ padmaṃ kimidam | lole cale īkṣaṇe locane yasmin tādṛśaṃ vā tavedaṃ mukham | iti mama cittaṃ mano dolāyate dolevācarati | evaṃ padmadvayaparigrahāt saṃśeta ityarthaḥ | itīyamīdṛśī saṃśayāveśena padmamukhenaupamyāvagamāt saṃśayopamā pratīyata iti ||</p>
</div><!-- sūtra !-->
<div type="sūtra" n="27">
<lg type="mūla" xml:id="KāĀ.2.27">
  <l>na padmasyendunigrāhyasyendulajjākarī dyutiḥ |</l>
  <l>atastvanmukhamevedamityasau nirṇayapamā || 27 ||</l>
</lg>
<p>padmasya dyutiḥ kāntiḥ indorlajjākarī na bhavati | nenduṃ hnepayatītyarthaḥ | kiṃ viśiṣṭasya indunā nigrāhyasya abhibhavanīyasya | tadudaye saṅkocāt | idamatra kāraṇam yadi tu padmamidamabhaviṣyat, nendumahrepayiṣyat | hrepayati ca | atovasīyate tava mukha-<pb n="76"/>mevedaṃ tasyaiva tādṛśatvāt na padmamiti | asāviyamevaṃvidhā nirṇayopamā vijñāyate mukhamidaṃ na padmamiti niścayamukhenopamāvagamāditi ||</p>
</div><!-- sūtra !-->
<div type="sūtra" n="28">
<lg type="mūla" xml:id="KāĀ.2.28">
  <l>śiśirāṃśupratidvandvi śrīmat surabhigandhi ca |</l>
  <l>ambhojamiva te vaktramiti śleṣopamā smṛtā || 28 ||</l>
</lg>
<p>tava vaktramambhojamiva śiśirāṃśoścandrasya prati[45a]dvandvi pratyanīkaṃ mukhasya tatsamānakāntitvāt | ambhojasya ca tadudaye saṅkocabhajanāt | śabdaśleṣaḥ | śrīmat kāntiyuktaṃ mukhamambhojaṃ ca śrīrdevatā tatra vasatīti śruteḥ | ayamapi śabdaśleṣaḥ | ubhayorapi kāntiyogādarthaśleṣo vā | surabhiriṣṭo gandho 'syeti surabhigandhi dvayamapītyarthaśleṣaḥ | cakāraḥ samuccaye | ityevaṃ śleṣaparigrahaṇe candravaktrayorupamāprayogāt śleṣopamaivedṛśī mateti |</p>
</div><!-- sūtra !-->
<div type="sūtra" n="29">
<lg type="mūla" xml:id="KāĀ.2.29">
  <l>sarūpaśabdavācyatvāt sā samānopamā yathā |</l>
  <l>bālevodyānamāleyaṃ sālakānanaśobhinī || 29 ||</l>
</lg>
<p>iyamudyānamālā pramadavanarājirbāleva strīva | kathaṃ ? sālakānanaśobhinī | bālā tāvat sahālakena keśasanniveśaviśeṣeṇa vartate yat sālakamānanaṃ tena śobhate sālakānanaśobhinī | udyānamālāpiṃ sālānāṃ vṛkṣaviśeṣāṇāṃ kānanena vanena śobhate | evaṃrūpā yā sā tādṛśī samānopamā samākhyāyate | kutaḥ sarūpeṇa sadṛśena svarūpato nārthataḥ tasya bhedāt, yathoktamanantaram | śabdena sālakānanaśobhinītyevaṃvidhena vācyatvāt, prakāśyatvāt tasyā iti gamyate | yatheti nidarśane | nanu śleṣopamaiveyaṃ, sālakānanaśobhinīti śabdaśleṣāt | sā ca pūrvamuktā, tatkimanayā ? ko vā tayorbhedaḥ ? ucyate | pūrvaṃ śleṣāprayoge 'pyupamā gamyate | ambhojamiva te vaktramiti śleṣānuvedhādṛte vyāpadiśyate | iha tu śleṣānutprekṣāyāmupamaiva nāvasīyate | bālevodyānamāleti | śleṣābhidhāna eva kevalamavagamyate sālakānanaśobhinīti | atastādṛśena śabdeneyamucyate | ata evāha—sarūpaśabdavācyatvāditi | tataḥ samānopamaiveyamākhyāyate, na śleṣopametyalaṃ prapañcena ||</p>
</div><!-- sūtra !-->
<div type="sūtra" n="30">
<lg type="mūla" xml:id="KāĀ.2.30">
  <l>padmaṃ bahurajaścandraḥ kṣayī tābhyāṃ tavānanam |</l>
  <l>samānamapi sotsekamiti nindopamā matā || 30 ||</l>
</lg>
<pb n="77"/>
<p>bahūni rajāṃsi pāṃsavo yasmin iti | candraḥ kṣayī kṣayo 'pacayo 'syeti | tābhyāmevaṃbhūtābhyāṃ padmacandrābhyāṃ kāntyādinā samānaṃ tulyamapi sattavānanaṃ sotsekamutkarṣayuktaṃ prativiśiṣṭaṃ vartate | rajaḥśabdasya doṣe 'pi vṛtteḥ | bahurajastvasya śabdalakṣaṇena doṣarūpasya kṣayitvasya ca tatrābhāvāt, evaṃvidhā nindopamā matā smṛtā | kathañciṃnninditena padmā[45b]dinopamāvastuna ānanasya vivakṣitotkarṣatvāt ||</p>
</div><!-- sūtra !-->
<div type="sūtra" n="31">
<lg type="mūla" xml:id="KāĀ.2.31">
  <l>brahmaṇo 'pyudbhavaḥ padmaścandraḥ śambhuśiroddhṛtaḥ |</l>
  <l>tau tulyau tvanmukheneti sā praśaṃsopameṣyate || 31 ||</l>
</lg>
<p>yo viśvaṃ sṛjati tasyāpi brahmaṇaḥ sraṣṭurudbhavatyasmādityudbhavaḥ padma ityatiśaye apiśabdaḥ | nārāyaṇanābhinalinayoniḥ pitāmaha [iti] śruṃteḥ | candraḥ śambhoḥ śaṅkarasya śirasā maulinā dhṛtaḥ | tāvevaṃ ślāghanīyau padmacandrau tava mukhena tulyau kāntyāpi sādharmyeṇa tābhyāṃ tasyopamitestena tulyau bhavataḥ | evaṃvidhā yā sā praśaṃsopameṣyate, yathoktaviśeṣayogena praśaṃsāspadābhyāṃ padmacandrābhyāmānanasyopamānāditi ||</p>
</div><!-- sūtra !-->
<div type="sūtra" n="32">
<lg type="mūla" xml:id="KāĀ.2.32">
  <l>candreṇa tvanmukhaṃ tulyamityācikhyāsu me manaḥ |</l>
  <l>sa guṇo vāstu doṣo vetyācikhyāsopamā matā || 32 ||</l>
</lg>
<p>tava mukhaṃ candreṇa tulyamityevamākhyātumicchati mama manaḥ kartṛ | nanu candraḥ kṣayādidūṣitaḥ, mukhaṃ tvakhaṇḍamaṇḍalaṃ tatkimevamucyata iti cet—satyaṃ yadāha—sa ityādi | so 'yaṃ, candramukhayostulyatāvādaḥ guṇo vāstu [ucito] vā bhavatu, doṣo vāstu anucito vā bha[vatu] | nedṛśaṃ vimarśamapekṣate me, manaḥ | kevalamabhidhātumabhilaṣatīti | evamācikhyāsāmukhena, sādṛśyaprakāśanādācikhyāsopametīdṛśī mateṣṭeti | nindopamādyudāharaṇena cānena
<cit><quote><lg>
  <l>yaduktaṃ triprakāratvaṃ tasyāḥ kaiścinmahātmabhiḥ |</l>
  <l>nindāpraśaṃsācikhyāsābhedāt tatrābhidhīyate ||</l>
</lg>
<lg>
  <l>sāmānyaguṇanirdeśāt trayamapyuditaṃ nanu |</l>
  <l>mālopamādi tatsarvaṃ na jyāyān vistaro vṛthā ||</l>
</lg></quote> <ref cRef="KāA.2.36-38">[kāvyālaṅkāra 2. 37-38]</ref></cit> <pb n="78"/> iti matāntaraṃ nirastam | evaṃ hi— <cit><quote><lg>
  <l>samānavastunyāsena prativastūmapeṣyate |</l>
  <l>yathevānabhidhāne 'piṃ guṇasāmyapratītitaḥ ||</l>
</lg></quote> <ref cRef="KāA.2.34">[kāvyālaṅkāre 2. 34]</ref></cit> ityādinā pratiṃvastūpamādirapi kathaṃ na vṛthā syāt, sāmānyaguṇanirdeśenaiva gatārthatvāt ? arthaprapañcārthametadiṣyate [cet,] tadiṃhāpi samānamiti yatkiñcidetat ||</p>
</div><!-- sūtra !-->
<div type="sūtra" n="33">
<lg type="mūla" xml:id="KāĀ.2.33">
  <l>śatapatraṃ śaraccandrastavānanamiti trayam |</l>
  <l>parasparavirodhoti sā virodhopamā matā || 33 ||</l>
</lg>
<p>śatapatraṃ padmaṃ śaradi candraḥ tavānanamityetad vastutrayaṃ trayo 'vayavā asyeti | paraspareṇānyonyena saha parasparasya vā virodhiṃ pratidvandvi samānaguṇatvāt, kāntyādiviśeṣaṇayogāt | ityevaṃvidhā yā sā virodhodbhāvanena sādharmyavarṇanād virodhopamā mateti ||</p>
</div><!-- sūtra !-->
<div type="sūtra" n="34">
<lg type="mūla" xml:id="KāĀ.2.34">
  <l>na jātu śaktirindoste mukhena pratigarjitum |</l>
  <l>kalaṅkino jaḍasyeti pratiṣedhopamaiva sā || 34 ||</l>
</lg>
<p>tava mukhena saha pratigarjituṃ sparddhāṃ kartumindoḥ | na jātu na ka[46a]dācidapi śaktiḥ sāmarthyamasti | kalaṅkino jaḍasya kalaṅkitvāt jaḍatvāccetyarthaḥ | kalaṅko mṛgalāñchanalakṣaṇo doṣaḥ | jāḍyaṃ śaityamakauśalaṃ ceti śabdacchalena doṣoktiḥ | mukhaṃ tu niṃṣkalaṅkaṃ vidagdhaṃ ceti | kathamanena [sa]dṛśaṃ iti niṣedhadvāreṇa sādharmyāvagamāt | pratiṣedhopamaiva sā yā īdṛśīti ||</p>
</div><!-- sūtra !-->
<div type="sūtra" n="35">
<lg type="mūla" xml:id="KāĀ.2.35">
  <l>mṛgekṣaṇāṅkaṃ te vaktraṃ mṛgeṇaivāṅkitaḥ śaśī |</l>
  <l>tathāpi sama evāsau notkarṣīti caṭūpamā || 35 ||</l>
</lg>
<p>tanvi ! tava vaktraṃ mṛgasyekṣaṇamekadeśo 'tyantasāmyenābhedavivakṣayā aṅkaścihnaṃ yasya tattathā | śaśī tu mṛgeṇaiva sakalenāṅkito lakṣitaḥ tataścādhikyaṃ śaśinaḥ prāptaṃ tathāpi nādhikaḥ | notkarṣī | kiṃ tu sama eva mukhenāsau śaśī | ityevaṃ caṭunā priyālāpaprakāreṇedṛśena sādṛśyaprakāśanāt caṭūpamedṛśī draṣṭavyeti ||</p>
</div><!-- sūtra !-->
<pb n="79"/>
<div type="sūtra" n="36">
<lg type="mūla" xml:id="KāĀ.2.36">
  <l>na padmaṃ mukhamevedaṃ na bhṛṅgau cakṣuṣī ime |</l>
  <l>iti vispaṣṭasādṛśyāt tattvākhyānopamaiva sā || 36 ||</l>
</lg>
<p>padmamukhayorbhṛṅgacakṣuṣośca vispaṣṭaṃ parisphuṭaṃ yatsādṛśyaṃ kāntiṃcañcalatvādilakṣaṇaṃ, tasmādabhedaśaṅkāpūrvakamevaṃvidhamucyate | na padmametat kiṃ | tu mukhamevedam | etau cātra [na] bhṛṅgau, kiṃ tarhi ? cakṣuṣī ime | ityevaṃrūpā yā sā tattvākhyānopamā khyātā | padmādīnāmaviparītasya rūpasya paridīpanena sāmyāvasāyāt |</p>
<p>nirṇayopamāyā asyāśca ko bheda ? ubhayatrāpi tattvaniścayāviśeṣāt | yadyapi tattvaniścayastulyaḥ, tathāpi saṃśayacchedena niścayaḥ, iha tu viparyāsanirāseneti mahān bhedaḥ | anyatrāpyevaṃ kvacit kathañcit apekṣāviśeṣād vyākhyeyo bheda iti ||</p>
</div><!-- sūtra !-->
<div type="sūtra" n="37">
<lg type="mūla" xml:id="KāĀ.2.37">
  <l>candrāravindayoḥ kakṣyāmatikramya mukhaṃ tava |</l>
  <l>ātmanaivābhavat tulyamityasādhāraṇopamā || 37 ||</l>
</lg>
<p>candrasyāravindasya ca kakṣyāṃ padavīṃ tulyatām atikramya avadhūya tayoravakarṣāt | ātmanā svarūpeṇaiva tulyam abhavat, ananyasāmānyaguṇayogāt | ityevaṃrūpāsādhāraṇatābhidhānadvāreṇa sādṛśyapratīteḥ asādhāraṇopamā nigadyata iti ||</p>
</div><!-- sūtra !-->
<div type="sūtra" n="38">
<lg type="mūla" xml:id="KāĀ.2.38">
  <l>sarvapadmaprabhāsāraḥ samāhṛta iva kvacit |</l>
  <l>tvadānanaṃ vibhātīti tāmabhūtāpamāṃ viduḥ || 38 ||</l>
</lg>
<p>kvacit ekatrasthāne samāhṛtaḥ pracitaḥ sarveṣāṃ padmānāṃ prabhāsvabhāvaḥ sāro hṛdayamiva tavānanaṃ vibhātītyevaṃ bhūtā yā tāmabhūtopamāṃ viduḥ smaranti tadvidaḥ | abhūtenāsanā kvacit samāhṛtena sarvapadmaprabhāsāreṇa ānanasyopamiteriti ||</p>
</div><!-- sūtra !-->
<div type="sūtra" n="39">
<lg type="mūla" xml:id="KāĀ.2.39">
  <l>[46b]candrabimbādiva viṣaṃ candanādiva pāvakaḥ |</l>
  <l>paruṣā vāgito vaktrādityasambhāvitopamā || 39 ||</l>
</lg>
<p>mañjubhāṣiṇi ! itaḥ tava vaktrāt ekāntamadhurāt vāka bhāratī paruṣā niṣṭhurā niṣkrāmati candrabimbāt amṛtamayāt viṣamiva candanācca ekāntaśiśiṃrāt pāvakaḥ<pb n="80"/> agniriva | naitatsaṃbhāvyata iti asambhāvanābhiprāyeṇa sārūpyanirūpaṇāt asambhāvitopamaivedṛśī dṛśyeti ||</p>
</div><!-- sūtra !-->
<div type="sūtra" n="40">
<lg type="mūla" xml:id="KāĀ.2.40">
  <l>candanodakacandrāṃśucandrakāntādiśītalaḥ |</l>
  <l>sparśastavetyatiśayaṃ prathayantī bahūpamā || 40 ||</l>
</lg>
<p>varāṅgi ! tava sparśaḥ spṛśyate 'sāviti candanodakaṃ candrāṃśuḥ candrakāntaśca maṇiviśeṣaḥ | ādigrahaṇena anyasyāpi himādeḥ śītavastunaḥ parigrahaḥ | tadvat śītalaḥ śiśira ityevaṃ bahubhirupamānāt bahūpameyamīdṛśī | nanvekenāpi śaityapratīteḥ kiṃ bahubhirityāha—atiśayaṃ prathayantīti | atiśayaṃ priyāsparśasya śaityagatamutkarṣaṃ kamapi prakāśayantī pravartate | tato bahūpādānamīdṛśaṃ vivakṣitamiti bahūpamopakalpyata iti ||</p>
</div><!-- sūtra !-->
<div type="sūtra" n="41">
<lg type="mūla" xml:id="KāĀ.2.41">
  <l>indubimbādivotkorṇaṃ padmagarbhādivoddhṛtam |</l>
  <l>tava tanvaṅgi ! vadanamityasau vikriyopamā || 41 ||</l>
</lg>
<p>tanvaṅgi ! tava vadanam indubimbādutkīrṇam nirmāyotkṣiptamiva, padmagarbhāt ambhoruhakuharāt uddhṛtamiva, sṛṣṭidvāreṇa utkīrṇamiva kāntisarvasvamayatvāt | ityevaṃrūpā yā asau tādṛśī vikriyopamā iṣyate | candrādivikāraviśeṣaparigraheṇa upamānopameyabhāvodbhāvanāditi ||</p>
</div><!-- sūtra !-->
<div type="sūtra" n="42">
<lg type="mūla" xml:id="KāĀ.2.42">
  <l>pūṣṇyātapa ivāhnīva pūṣā vyomnīva vāsaraḥ |</l>
  <l>vikramastvayyadhāllakṣmīmiti mālopamā matā || 42 ||</l>
</lg>
<p>pūṣṇi sūryātapaḥ prakāśaviśeṣo yathā lakṣmīmadhāt, sa ca pūṣā vāsare yathā, so 'pi vāsaro yathā vyomni ākāśe lakṣmīmadhāditi prakṛtaṃ, tathā tvayi rājani vikramaḥ śauryaṃ lakṣmīṃ śriyamadhāt akṛta | ityevamupamāvastūnāṃ paurvāparyeṇa ghaṭanāt mālopamāyāḥ kramaḥ prakāro 'yamīdṛśaḥ pratipattavya iti ||</p>
</div><!-- sūtra !-->
<div type="sūtra" n="43">
<lg type="mūla" xml:id="KāĀ.2.43">
  <l>vākyārthenaiva vākyārthaḥ ko 'pi yadyupamīyate |</l>
  <l>ekānekevaśabdatve sā vākyārthopamā dvidhā || 43 ||</l>
</lg>
<pb n="81"/>
<p>vākyasyārthaḥ kriyākārakasambandhaviśeṣaḥ | tenaiva padārthamātreṇa vākyārtha uktalakṣaṇaḥ ko 'pi vivakṣitaḥ kaścit yadyupamīyate sadṛśaḥ kathyate, sā sādṛśī vākyārthopamā matā | sā ca dvidhā bhidyate | katham ? eko 'nekaśca ivaśabdaḥ sādṛśyasūcako yatra tadbhāvastattvaṃ tasmin | kāraṇāttasmāditi gamyate ||</p>
</div><!-- sūtra !-->
<div type="sūtra" n="44">
<lg type="mūla" xml:id="KāĀ.2.44">
  <l>tvadānanamadhīrākṣamāvirdaśanadīdhiti |</l>
  <l>bhramadbhṛṅgamivālakṣyakesaraṃ bhāti paṅkajam || 44 ||</l>
</lg>
<p>tvadā[47a]nanam adhīre lole akṣiṇī yatra | āvirbhṛtā daśanadīdhitayo dantakāntayo yasmin tadīdṛśaṃ bhātīti | evaṃ tāvad vākyamupameyabhūtam | kimivetyāha—bhramantau bhramarau yasminnālakṣyāṇi [īṣat]prakaṭāni kesarāṇi yatra tādṛśaṃ paṅkajamiveti dvitīyaṃ vākyamupamābhūtamiyamekevaśabdā vākyārthopamā boddhavyeti ||</p>
</div><!-- sūtra !-->
<div type="sūtra" n="45">
<p>anekevaśabdānnidarśayannāha—</p>
<lg type="mūla" xml:id="KāĀ.2.45">
  <l>nalinyā iva tanvaṅgayāstasyāḥ padmamivānanam |</l>
  <l>mayā madhuvrateneva pāyaṃ pāyamaramyata || 45 ||</l>
</lg>
<p>tasyāstanvaṅgayāḥ kasyāścidiṣṭāyā ānanaṃ pāyaṃ pāyam abhīkṣṇaṃ pītvā niṣevya mayā aramyata krīḍa़itamiti upameyārthamekaṃ vākyaṃ tāvannalinyā iva padmamiva madhuvrateneveti dvitīyamupamārūpaṃ vākyamiyamanekevaśabdā vākyārthopamā jñātavyeti ||</p>
</div><!-- sūtra !-->
<div type="sūtra" n="46">
<lg type="mūla" xml:id="KāĀ.2.46">
  <l>vastu kiñcidupanyasya nyasanāttatsadharmaṇaḥ |</l>
  <l>sāmyapratītirastoti prativastūpamā yathā || 46 ||</l>
</lg>
<p>kiñcid vivakṣitaṃ puruṣādi vastu upakṣipya upanyasya tenopanyastena vastunā sadharmaṇastulyasya vastuno 'nyasya nyasanāt abhidhānāddhetoḥ sāmyasya tayordvayoḥ sādṛśyasya pratītiḥ avasāyo 'sti iti hetoḥ prativastūpamā īdṛśī iṣyate, prativastunā tathāvidhena arthāntareṇa prastutasya vastunastulyatāpratipatteḥ | yathetyudāharati ||</p>
</div><!-- sūtra !-->
<div type="sūtra" n="47">
<lg type="mūla" xml:id="KāĀ.2.47">
  <l>naikau 'pi tvādṛśo 'dyāpi jāyamāneṣu rājasu |</l>
  <l>nanu dvitīyo nāstyeva pārijātasya pādapaḥ || 47 ||</l>
</lg>
<pb n="82"/>
<p>jagati ciramārabhya jāyamāneṣu rājasu madhye tvādṛśaḥ tvamiva guṇavān eko 'pi rājā, prāgevānekaḥ | adyāpi na vidyate na kevalaṃ prāk, ityevaṃ tāvad vastūpanyastametat | nanvityādinā prativastūpanyāsaḥ | nanvityanumatau | pārijātasya divyavṛkṣaviśeṣasya dvitīyaḥ samānaḥ pādapo nāstyeva | yathā pārijāta eko vṛkṣajātiṣūttamaḥ tathā tvaṃ rājasviti dvayoḥ sāmyapratītirastīti yojyam ||</p>
</div><!-- sūtra !-->
<div type="sūtra" n="48">
<lg type="mūla" xml:id="KāĀ.2.48">
  <l>adhikena samīkṛtya hīnamekakriyāvidhau |</l>
  <l>yad bruvanti smṛtā seyaṃ tulyayogopamā yathā || 48 ||</l>
</lg>
<p>adhikena kenacit jātyādinā hīnaṃ kiñcidekasyāḥ kriyāyā vidhau sampādane samīkṛtya samānīkṛtya bruvanti prayuñcate kavayo yat | sāmānyoktiriyaṃ yaditi | yadvedṛśaṃ vacanaṃ kiṃ tat ? seyamīdṛśī tulyayogopamā smṛteti viśeṣaḥ | ekakriyāsambaddhasya dvayoḥ sādhāraṇatvāt taddvāreṇa upamā tulyayogopamā | yathetyudāharati ||</p>
</div><!-- sūtra !-->
<div type="sūtra" n="49">
<lg type="mūla" xml:id="KāĀ.2.49">
  <l>divo jāgarti rakṣāyai pulomārirbhavān bhuvaḥ |</l>
  <l>asurāstena hanyante sāvalepāstvayā nṛpāḥ || 49 ||</l>
</lg>
<p>pulomāriḥ devarājaḥ pramādanidrāvigamāt jā[47b]garti kāryeṣvavadhatte | kimartham ? divaḥ svargalokasya rakṣāyai paripālanārtham | bhuvaḥ pṛthivyā rakṣāyai bhavān vivakṣitaḥ kaścinnareśvaro jāgartītyutprekṣyam | tena pulomāriṇā sāvalepā dṛptā asurā hanyante, tvayā ca nṛpāḥ sāvalepā hanyante | atra devarājasya adhikasya nṛpasya ca kasyacit tadapekṣayā jātyādinā hīnasya rakṣādyekakriyāyogastulya iti taddvāreṇa tayoḥ sāmyāvagatestulyayogopamā īdṛśī draṣṭavyeti ||</p>
</div><!-- sūtra !-->
<div type="sūtra" n="50">
<lg type="mūla" xml:id="KāĀ.2.50">
  <l>kāntyā candramasaṃ dhāmna sūryaṃ dhairyeṇa cārṇavam |</l>
  <l>rājannanukaroṣīti saiṣā hetūpamā smṛtā || 50 ||</l>
</lg>
<p>rājannityāmantraṇam | kāntyā saumyatayā candramasam anukaroṣi | tena tulyo 'sītyarthaḥ | dhāmnā tejasā sūryamanukaroṣi | dhairyeṇa sthityā arṇavaṃ sāgaramanukaroṣi | evaṃvidhā yā saiṣā tādṛśī hetūpamā smṛtā tajjñaiḥ | kāntyādihetūpanyāsena sāmyapratīteriti ||</p>
</div><!-- sūtra !-->
<div type="sūtra" n="51">
<p>kathamatra vyavasthā ? kimavaśyamupamānopameyayorekaliṅgatvam, abhinnavacanatā<pb n="83"/> ca ? anyathāpītyatrāha—</p>
<lg type="mūla" xml:id="KāĀ.2.51">
  <l>na liṅgavacane bhinne na hīnādhikatāpi vā |</l>
  <l>upamādūṣaṇāyālaṃ yatrodvego na dhīmatām || 51 ||</l>
</lg>
<p>liṅgamidaṃ prasiddhamaṅgasanniveśādilakṣaṇaṃ strītvādi | vacanamekavacanādi | te dve bhinne vijātīye | hīnatopamāvastuno jātyādinā adhikatāpi vā | sarvametat upamāyāṃ dūṣaṇāya virodhārthaṃ nālaṃ na samarthamityutsargaḥ | tatrāpavādamāha—yatretyādi | yatra kvacid viṣaye dhīmatāṃ kavīnāmudvego 'prītirasammatirna bhavati tādṛśi prahate prayogamārge nāyaṃ doṣaḥ | yastvaprahato 'śiṣṭo viṣayaḥ tatrāyaṃ doṣa ityarthāduktaṃ bhavati | taṃ ca darśayiṣyatīti ||</p>
</div><!-- sūtra !-->
<div type="sūtra" n="52">
<p>tadudāharati—</p>
<lg type="mūla" xml:id="KāĀ.2.52">
  <l>strīva gacchati ṣaṇḍo 'yaṃ vaktyeṣā strī pumāniva |</l>
  <l>prāṇā iva priyo 'yaṃ me vidyā dhanamivārjitā || 52 ||</l>
</lg>
<p>ayaṃ ṣaṇḍaḥ ṣaṇḍakaḥ strīva gacchati tacceṣṭānuvṛtteḥ | eṣā strī pumāniva puruṣa iva vakti tādṛśaprāgalbhyayogāt | atra liṅganānātvamupamānopameyayoḥ | ayaṃ vivakṣitaḥ kaścinmama priya iṣṭaḥ prāṇā iva | vidyā vyākaraṇādayaḥ arjitā dhanamiveti vacanabhedaḥ | evaṃvidhe samucite viṣaye liṅgavacanabhedo nopamāṃ dūṣayati | pratyuta rasāvaha iti ||</p>
</div><!-- sūtra !-->
<div type="sūtra" n="53">
<p>hīnādhikatāmudāharannāha—</p>
<lg type="mūla" xml:id="KāĀ.2.53">
  <l>bhavāniva mahīpāla ! devarājo virājate |</l>
  <l>alamaṃśumataḥ kakṣāmārọdhuṃ tejasā nṛpaḥ || 53 ||</l>
</lg>
<p>mahīpāletyāmantraṇam | bhavāniva devarājo virājata iti | hīnenādhika[48a]upamīyate | ayaṃ nṛpo vivakṣitaḥ kaścit | aṃśumataḥ sūryasya kakṣāṃ padavīṃ samatām ārọdhumalaṃ śaktaḥ | tejasā hetuneti | adhikena hīna upamitaḥ | atyantabhadratāmekāntatejasvitāṃ ca pratītāmāśritya ayamevaṃvidhaḥ prayogaḥ | tathā bhāvanāyāṃśobhata ityavaseyam ||</p>
</div><!-- sūtra !-->
<pb n="84"/>
<div type="sūtra" n="54">
<p>tadīdṛśaṃ sarvaṃ sundaramiti darśayati—</p>
<lg type="mūla" xml:id="KāĀ.2.54">
  <l>ityevamādeḥ saubhāgyaṃ na jahātyeva jātucit |</l>
  <l>asti ca kvacidudvegaḥ prayoge vāgvidāṃ yathā || 54 ||</l>
</lg>
<p>ityevamanantaroktaṃ lakṣmamādiryasyānyasyāpi tajjātīyasya lakṣyajātasya tad [varṇanaṃ] na jātucit na kadācidapi saubhāgyaṃ śobhāṃ jahāti tyajatyeva | sadaiva subhagamīdṛśamityarthaḥ | bhinnaliṅgavacanādi kiñcidudvegakaraṃ vipaścitāmiti kathayatikvacit prayoge lakṣye na sarvatra | udvege vaimukhyamanādaraḥ | asti, ca na kevalaṃ nāsti | vāgvidāṃ śabdahṛdayajñānāṃ kavīnām | yathetyudāharati ||</p>
</div><!-- sūtra !-->
<div type="sūtra" n="55">
<lg type="mūla" xml:id="KāĀ.2.55">
  <l>haṃsīvaḥdhavalaścandraḥ sarāṃsīvāmalaṃ nabhaḥ |</l>
  <l>bhartṛbhakto bhaṭaḥ śveva khadyoto bhāti bhānuvat || 55 ||</l>
</lg>
<p>haṃsīva dhavalaścandra iti liṅgabhedaḥ | sarāṃsīvāmalaṃ nabha iti vacanabhedaḥ | bhartṛbhakto bhaṭaḥ śveveti hīnena jātyādinā adhika upamitaḥ | khadyoto jyotiriṅgaṇaḥ bhāti bhānuvat ityadhikena hīna upamīyata iti ||</p>
</div><!-- sūtra !-->
<div type="sūtra" n="56">
<p>evaṃvidhaṃ heyamiti darśayati—</p>
<lg type="mūla" xml:id="KāĀ.2.56">
  <l>īdṛśaṃ varjyate sadbhiḥ kāraṇaṃ tatra cintyatām |</l>
  <l>guṇadoṣavicārāya svayameva manīṣibhiḥ || 56 ||</l>
</lg>
<p>īdṛśam itthaṃmūtaṃ sadbhiḥ kavibhirucitavidvadbhiḥ varjyate nādriyate | niyataṃ tāvadetat | kiṃ kāraṇamiti cet ? atredṛśasya varjane kāraṇaṃ tu nimittaṃ punaḥ kiñcit svayameva cintyatāṃ nirūpyatām | nātrāsmākamabhiniveśaḥ | ayamāśayaḥ | īdṛśamaśiṣṭeṣṭamapratītaṃ na saubhāgyabhājanam | ataścodvegakaratvād varjyate | na ca te paryanuyogamarhanti, pramāṇatvāt sarvathā teṣām | kevalaṃ tatprayogamārgaḥ prakṛtisubhago 'smābhiranugamyate | yadi punastairādriyeta, ke vayaṃ varjayitum ? subhagameva tadedṛśaṃ tallakṣaṇatvādiha saubhāgyasyeti | tathā ca va[kṣya]te <cit><quote>śiṣṭeṣṭastu na duṣyatīti</quote> <ref cRef="KāĀ.3.148">[3.148]</ref></cit> | itthaṃ caitadudvejanīyam |</p>
<pb n="85"/>
<lg>
  <l>candro haṃsa ivābhāti nabhaḥ sara ivāmalam |</l>
  <l>bhaṭo bandhuriva snigdha khadyoto bhāti dīpavat ||</l>
</lg>
<p>pratītamīdṛśaṃ sadā tatsamucita[manu]dvejanīyameva, tadviparyayāttu pūrvakamarañjakam | anena [48b] ca sarveṇa—
<cit><quote><lg>
  <l>hīnatā 'sambhavo liṅgavacobhedau viparyayaḥ |</l>
  <l>upamānādhikatvaṃ ca tenāsadṛśatāpi ca ||</l>
  <l>ta eta upamādoṣāḥ sapta medhāvinoditāḥ |</l>
</lg></quote> <ref cRef="KāA.2.39-40">[kāvyālaṅkāre 2. 39–40]</ref></cit> iti matāntaramanaikāntīkṛtam |</p>
</div><!-- sūtra !-->
<div type="sūtra" n="57-65">
<p>yadyapyupamānopameyabhūtaṃ vastu candramukhādiśabdavācyam, tathāpi ivādiśabdavyatirekeṇa sādṛśyamabhivyakti na yātīti tadabhivyañjakān śabdān vyavahāraṃ vyutpattaye darśayannāha—</p>
<lg type="mūla" xml:id="KāĀ.2.57">
  <l>ivavadvāyathāśabdāḥ samānanibhasannibhāḥ |</l>
  <l>tulyasaṃkāśanokāśaprakāśapratirūpakāḥ || 57 ||</l>
</lg>
<lg type="mūla" xml:id="KāĀ.2.58">
  <l>pratipakṣapratidvandvipratyanīkavirodhinaḥ |</l>
  <l>sadṛksadṛśasaṃvādisajātīyānuvādinaḥ || 58 ||</l>
</lg>
<lg type="mūla" xml:id="KāĀ.2.59">
  <l>pratibimbapraticchandasarūpasamasammitāḥ |</l>
  <l>salakṣaṇasadṛkṣābhasapakṣopamitopamāḥ || 59 ||</l>
</lg>
<lg type="mūla" xml:id="KāĀ.2.60">
  <l>kalpadeśīyadeśyādiḥ prakhyapratinidhī api |</l>
  <l>savarṇatulitau śabdau ye ca tulyārthavācinaḥ || 60 ||</l>
</lg>
<lg type="mūla" xml:id="KāĀ.2.61">
  <l>samāsaśca bahuvrīhiḥ śaśāṅkavadanādiṣu |</l>
  <l>spardhate jayati dveṣṭi druhyati pratigarjati || 61 ||</l>
</lg>
<lg type="mūla" xml:id="KāĀ.2.62">
  <l>ākrośatyavajānāti kadarthayati nindati |</l>
  <l>viḍambayati saṃrundhde hasatīṣyatyasūyati || 62</l>
</lg>
<pb n="86"/>
<lg type="mūla" xml:id="KāĀ.2.63">
  <l>tasya muṣṇāti saubhāgyaṃ tasya kāntiṃ vilumpati |</l>
  <l>tena sārdhaṃ vigṛhṇāti tulāṃ tenādhirohati || 63 ||</l>
</lg>
<lg type="mūla" xml:id="KāĀ.2.64">
  <l>tatpadavyāṃ padaṃ dhatte tasya kakṣāṃ vigāhate |</l>
  <l>tamanvetyanubadhnāti tacchīlaṃ tanniṣedhati || 64 ||</l>
</lg>
<lg type="mūla" xml:id="KāĀ.2.65">
  <l>tasya cānukarotīti śabdāḥ sādṛśyasūcinaḥ |</l>
  <l>upamāyāmime proktāḥ kavīnāṃ buddhisaukhyadāḥ || 65 ||</l>
</lg>
<p>ivaśca vacca yathā ca te śabdāśceti vigrahaḥ | samānanibhasannibhāḥ pūrvavaccārthaḥ | śabdā iti vakṣyamāṇamapekṣya puṃstvamiti || tulyādiṣvapyanantaro[kteṣu tathaiva] vācyamiti | sadṛśādikamapi pūrvavat sugamamiti || salakṣaṇādīnāmapi saiva rītiḥ || ādiśabdena bahujādiparigrahaḥ |</p>
<p><q><l>ayaṃ kuṇālo bahusāgaraḥ priyaḥ [?]</l></q> ityādi ca lakṣyamālakṣyamiti || savarṇetyādi | ye cānyūnaṃ samamarthaṃ vadanti sadharmasādhāraṇasacchāyādayo 'nuktāḥ te 'pi śabdāḥ sādṛśyasūcina ityavekṣaṇīyam | śaśāṅka iva vadanaṃ yasyāḥ sā tathā | ādi śabdenotpalākṣyādiparigrahaḥ | teṣu prayogeṣu samāsaśca bahuvrīhiranyapadārthaḥ | sādṛśyasūcaka ityapekṣamiti || sparddhata ityādi sugamamiti | ete sarve śabdā yathoktāḥ sādṛśyam upamānopameyayoḥ sāmyaṃ sūcayanti vyañjayantīti sādṛśyasūcinaḥ pratipattavyā iti upamāprapañcaḥ ||</p>
</div><!-- sūtra !-->
<trailer>|| upamācakram ||</trailer>
</div> <!-- end upamācakra !-->

<div type="sūtra" n="66-96"> <!-- rūpakacakra goes from 2.66 to 2.96 !-->
<div type="sūtra" n="66">
<p>rūpakaṃ nirūpayannāha—</p>
<lg type="mūla" xml:id="KāĀ.2.66">
  <l>upamaiva tirobhūtabhedā rūpakamucyate |</l>
  <l>yathā bāhulatā pāṇipadmaṃ caraṇapallavam || 66 ||</l>
</lg>
<p>upamaiva yathoktalakṣaṇā rūpakamiṣyate tajjñaiḥ | na kaścit tarhi viśeṣaḥ tayornāmamātraṃ bhidyata ityāha—tirobhūtabhedeti | tirobhūto 'prakaṭo bhedo nānātvam upamānopa-<pb n="87"/>meyayorabhedāropaṇāt yasyāṃ tathābhūtā satī rūpakaṃ nāma alaṅkāraḥ kalpyata iti bhedodbhavābhibhavaprabhāvitaṃ nānātvam anayorvyañjanena śabdābhedamātraṃ rūpayati | upamā[nopameyayo]rabhedamāropayati iti rūpakam | yathetyudāharati—bāhurlatātulyo latārūpeṇa nirūpyate ityabhedāropaḥ | tirohito bhedaḥ | natūdbhedaḥ | bāhurlate eveti [49a] | pāṇireva padmaṃ caraṇa eva pallavamityabhedādhyāsaḥ pūrvavaditi ||</p>
</div><!-- sūtra !-->
<div type="sūtra" n="67">
<lg type="mūla" xml:id="KāĀ.2.67">
  <l>aṅgulyaḥ pallavānyāsan kusumāni nakhārciṣaḥ |</l>
  <l>bāhū late vasantaśrīstvaṃ naḥ pratyakṣacāriṇī || 67 ||</l>
</lg>
<p>he vasantaśrīḥ kusumāgamalakṣmīḥ ! tvaṃ bhavatī naḥ asmākam pratyakṣe 'rthasākṣātkāriṇi jñāne carasi pratibhāsi | na parokṣavartinī | pratyakṣaṃ yathā bhavati tathā carasīti kriyāviśeṣaṇopapadādvā kriyārthādvidhiḥ | kathayāmi tāvat pallavāni kisalayasampadastāni tāmratādestavāṅgulya āsan abhūvan adṛśyanta iti yāvat | yāni cemāni pallavasaṅgatāni kusumāni tāni tava nakhārciṣaḥ kararuharucayaḥ śauklyādinā, late ca dve vivakṣiṃte kecit tava bāhu[bhūte] mārdavādeḥ | iti pratyakṣāṅgatvāt tvaṃ naścākṣuṣī | yadvā, varāṅgi ! pra[tyakṣa]cāriṇī vasantaśrīstvamevāsmākam, kimanyayā apratyakṣayā | yāstavāṅgulya[stāḥ] pallavānyāsan | nakhārciṣaśca kusumāni | bāhū te late | tatastvaṃ naścākṣuṣī pratyakṣā vasantaśrīḥ | śeṣaṃ pūrvavat ||</p>
</div><!-- sūtra !-->
<div type="sūtra" n="68">
<p>kiṃ nāmedaṃ vyavahriyata ityāha—</p>
<lg type="mūla" xml:id="KāĀ.2.68">
  <l>ityetadasamastākhyaṃ samastaṃ pūvarūpakam |</l>
  <l>smitaṃ mukhendorjyotsneti samastavyastarūpakam || 68 ||</l>
</lg>
<p>ityetadīdṛśam asa[ma]stamityākhyā saṃjñā yasyetyasamastākhyaṃ vyastaṃ nāma rūpakaṃ pratipattavyam, upamānopameyarorakṛtasamāsatvāt | yatra samāsaḥ | tat kimākhyāyate ? pūrvarūpakaṃ bāhū latetyādi | kṛtasamāsaṃ prathamamudāharaṇam | samastaṃ tādṛśaṃ veditavyam, samāsayogāt | mukhamivendurmukhenduriti samastam | smitaṃ līlāhasitaṃ jyotsnā candriketi vyastam | ataśca samastaṃ tad vyastaṃ ceti samastavyastaṃ nāmedṛśaṃ rūpakamavagantavyamiti ||</p>
</div><!-- sūtra !-->
<pb n="88"/>
<div type="sūtra" n="69">
<lg type="mūla" xml:id="KāĀ.2.69">
  <l>tāmrāṅgulidalaśreṇi nakhadīdhitikesaram |</l>
  <l>dhriyate mūrdhni bhūpālairbhavaccaraṇapaṅkajam || 69 ||</l>
</lg>
<p>rājan, bhavataścaraṇa eva paṅkajaṃ bhūpālaiḥ dhriyate dhāryate mūrdhni śirasi | kimbhūtam ? tāmrāṅgulayo dalaśreṇiḥ patrapaṃktiryasya | nakhānāṃ dīdhitayaḥ kiraṇāḥ kesarāṇi yatra tādṛśaṃ dhriyate iti prakṛtam ||</p>
</div><!-- sūtra !-->
<div type="sūtra" n="70">
<p>katamadetadrūpakamityāha—</p>
<lg type="mūla" xml:id="KāĀ.2.70">
  <l>aṅgulyādau dalāditvaṃ pāde cāropya padmatām |</l>
  <l>tadyogyasthānavinyāsādetat sakalarūpakam || 70 ||</l>
</lg>
<p>etadanantaroktamīdṛśaṃ sakalarūpakam ākhyāyate | sakalasyāṅginaḥ pādasyāṅgasya cāṅgulyādīnāṃ rūpaṇāt | aṅgulirādiryasyā nakhadīdhitestatra dalamādiryasya kesarasya tasya bhāvaḥ tattvaṃ tadāropya ityaṅgarūpa[49b]ṇamuktam | pāde ca padmatāmāropya upacaryeti aṅgirūpaṇaṃ tasyedṛśasya padmasya yogyamucitam | sthīyate iti sthānam ādhāro mūrddhā tatra vinyāsāt niveśanāt | sakalarūpakametaditi prakṛtam ||</p>
</div><!-- sūtra !-->
<div type="sūtra" n="71">
<lg type="mūla" xml:id="KāĀ.2.71">
  <l>akasmādeva te caṇṅi ! sphuritādharapallavam |</l>
  <l>mukhaṃ muktāruco dhatte dharmāmbhaḥkaṇamañjarīḥ || 71 ||</l>
</lg>
<p>caṇḍi kopane ! te tava mukhaṃ sphuritādharapallavaṃ sphuritaḥ kopakampanaḥ adharaḥ tāmratādeḥ pallavo yasyeti | gharmāmbhaḥkaṇāḥ praṇayakopajanmānaḥ svedabindava eva mañjayaḥ kusumastabakāḥ śauklyādinā | yadāha—muktāruca iti | muktānāṃ rucayo dīptayo yāsāṃ tā dhatte | akasmādeva vinā vyalīkena kenacit tādṛśena, ko 'yamasthānakopa iti ||</p>
</div><!-- sūtra !-->
<div type="sūtra" n="72">
<p>kataradetat rūpakamityāha—</p>
<lg type="mūla" xml:id="KāĀ.2.72">
  <l>mañjarīkṛtya gharmāmbu pallavīkṛtya cādharam |</l>
  <l>nānyathākṛtamatrāsyamato 'vayavarūpakam || 72 ||</l>
</lg>
<p>dharmāmbu mañjarītvena parikalpya | adharaṃ caikadeśaṃ pallavīkṛtya pallavo 'yamiti rūpayitvā | āsyaṃ mukham aṅgi anyathā naḥkṛtam | padmāditvena na rūpitamatra prayoge | <pb n="89"/> ataḥ kāraṇādavayavarūpakamīdṛśamavayavasyādharāde rūpaṇāditi ||</p>
</div><!-- sūtra !-->
<div type="sūtra" n="73">
<lg type="mūla" xml:id="KāĀ.2.73">
  <l>valgitabhru galaddharmajalamālohitekṣaṇam |</l>
  <l>vivṛṇoti madāvasthāmidaṃ vadanapaṅkajam || 73 ||</l>
</lg>
<p>valgite ārecite bhruvau | galacca gharmajalam | ālohite ca īkṣaṇe yatra tadidaṃ vadanaṃ paṅkajaṃ madasya madhupānajanitasya harṣaviśeṣasya avasthām īdṛśavikāralīlājanitalakṣaṇāṃ daśāṃ vivṛṇoti prakāśayatīti ||</p>
</div><!-- sūtra !-->
<div type="sūtra" n="74">
<p>kimetad rūpakamucyate ityāha—</p>
<lg type="mūla" xml:id="KāĀ.2.74">
  <l>avikṛtya mukhāṅgāni mukhamevāravindatām |</l>
  <l>āsīd gamitamatredamato 'vayavirūpakam || 74 ||</l>
</lg>
<p>mukhasya aṅginaḥ aṅgāni avayavān netrādīn avikṛtya rūpayitvā mukhamevāṅgi aravindatāṃ gamitamāsīt padmatvena rūpitam | atra lakṣye | ato 'vayavirūpakamidamīdṛśam, avayavina eva rūpitatvāditi ||</p>
</div><!-- sūtra !-->
<div type="sūtra" n="75">
<lg type="mūla" xml:id="KāĀ.2.75">
  <l>madapāṭalagaṇḍena raktanetrotpalena te |</l>
  <l>mukhena mugdhe ! so 'pyeṣa jano rāgamayaḥ kṛtaḥ || 75 ||</l>
</lg>
<p>madena pāṭalau gaṇḍau kapolau rakte ca netre utpale yatra tena te mukhena so 'pyeṣa jano yaḥ tvatprasādaikavṛttiḥ paramukhenātmānamāha kaścitkāmuko rāgamayo rāgavikāraḥ kimapi raktaḥ kṛtaḥ na kevalaṃ svayaṃ raktamityapi śabdaḥ | mugdha ityāmantraṇam iti ||</p>
</div><!-- sūtra !-->
<div type="sūtra" n="76">
<lg type="mūla" xml:id="KāĀ.2.76">
  <l>ekāṅgarūpakaṃ caitadevaṃ dviprabhṛtīnyapi |</l>
  <l>aṅgāni rūpayantyatra yogāyogau bhidākarau || 76 ||</l>
</lg>
<p>etacca ekāṅgarūpakam ekasyaiva netralakṣmasyāṅgasya rūpaṇāt | evam anena prakāreṇa dviprabhṛtīnyapi na kevalamekam | dve trīṇi catvāri iti yathāsambhavamaṅgāni avayavān rūpayanti yathāyogamarthāntararūpeṇa āropya prayuñjate kavayaḥ | atrāṅgarūpaṇe yogaḥ saṅgatiḥ aṅgānāmayogaśca virodhaḥ | bhidākarau rūpakabhedavyavasthāpakau | yogāyoga[50a]bhedenaitadrūpakaṃ vyavahniyate | na tu pūrvavat saṃkhyābhedenetyarthaḥ ||</p>
</div><!-- sūtra !-->
<pb n="90"/>
<div type="sūtra" n="77">
<lg type="mūla" xml:id="KāĀ.2.77">
  <l>smitapuṣpojjvalaṃ lolanetrabhṛṅgamidaṃ mukham |</l>
  <l>iti puṣpadvirephāṇāṃ saṅgatyā yuktarūpakam || 77 ||</l>
</lg>
<p>smitaṃ puṣpaṃ śauklyādinā tena ujjvalaṃ subhagaṃ lole netre bhṛṅgau cañcalatvādinā yasya mukhasyetīdṛśam [yukta]rūpakamākhyāyate | nanu katham ? puṣpāṇāṃ dvirephāṇāṃ ca saṅgatyā parasparasambandhāditi ||</p>
</div><!-- sūtra !-->
<div type="sūtra" n="78">
<lg type="mūla" xml:id="KāĀ.2.78">
  <l>idamārdrasmitajyotsnaṃ snigdhanetrotpalaṃ mukham |</l>
  <l>iti jyotsnotpalāyogādayuktaṃ nāma rūpakam || 78 ||</l>
</lg>
<p>idaṃ mukham ārdraṃ snigdhaṃ smitaṃ jyotsnā, snigdhe netre utpale [ca] yasya ityevaṃvidhamayuktaṃ nāma rūpakam | kutaḥ jyotsnayā utpalasya ayogāt virodhāt, jyotsnāyāmutpalasya saṅkocāditi ||</p>
</div><!-- sūtra !-->
<div type="sūtra" n="79">
<lg type="mūla" xml:id="KāĀ.2.79">
  <l>rūpaṇādaṅgino 'ṅgānāṃ rūpaṇārūpaṇāśrayāt |</l>
  <l>rūpakaṃ viṣamaṃ nāma lalitaṃ jāyate yathā || 79 ||</l>
</lg>
<p>aṅgino 'vayavinaḥ rūpaṇāt yathāyogam arthāntarīkaraṇāt | aṅgānāṃ rūpaṇamarūpaṇaṃ ca tayorāśrayaṇam [tasmād][ā]śrayāt apekṣaṇādrūpaṇādarūpaṇāccetyarthaḥ | tato viṣamaṃ rūpakaṃ lalitaṃ cārujāyate | yathetyudāharati ||</p>
</div><!-- sūtra !-->
<div type="sūtra" n="80">
<lg type="mūla" xml:id="KāĀ.2.80">
  <l>madaraktakapolena manmathastvanmukhendunā |</l>
  <l>nartitabhrūlatenālaṃ mardituṃ bhuvanatrayam || 80 ||</l>
</lg>
<p>bhuvanatrayaṃ mardituṃ jetum alam samartho manmathaḥ | kena ? madena raktau kapolau yasya nartite bhruvau late lolatādinā yena tena tava mukhena indunā karaṇena ca mukhasyāṅgino rūpaṇaṃ bhrūlakṣaṇasya ca tadaṅgasya rūpaṇameva | kapolarūpasya tvaṅgasyārūpaṇamiti ||</p>
</div><!-- sūtra !-->
<div type="sūtra" n="81">
<lg type="mūla" xml:id="KāĀ.2.81">
  <l>haripādaḥ śirolagnajahnukanyājalāṃśukaḥ |</l>
  <l>jayatyasuraniḥśaṅkasurānandotsavadhvajaḥ || 81 ||</l>
</lg>
<p>harerviṣṇoḥ vikramamāṇasya pādo jayati vipakṣamabhibhavati | śirasyagre bhāge 'ṅgulīdeśe lagnamavasthitaṃ jahnukanyājalam | brahmaṇā kila tadānīm arghīkṛtaṃ gāṅgam<pb n="91"/> udakam | aṃśukaṃ patākārūpaṃ yatra sa tathā | asurebhyo harinirjitebhyo niḥśaṃkā nirbhayāstadupakramaśaṅkāvigamāt | ye surāḥ, teṣāmānandaḥ prītirutsavo mahastatrocchrito dhvajaḥ keturiti |</p>
</div><!-- sūtra !-->
<div type="sūtra" n="82">
<p>kimidaṃ rūpakaṃ vyavahriyata ityāha—</p>
<lg type="mūla" xml:id="KāĀ.2.82">
  <l>viśeṣaṇasamagrasya rūpaṃ ketoryadīdṛśam |</l>
  <l>pāde tadarpaṇādetat saviśeṣaṇarūpakam || 82 ||</l>
</lg>
<p>viśeṣaṇena upādhinā patākotsavasambhavarūpeṇa samagrasya sūktasya ketordhvajasya yadīdṛśasya anantaroktaprakāraṃ rūpaṃ svabhāvaḥ tasyārpaṇādāropāt pāde vaiṣṇave 'yaṃ dhvaja iti etadīdṛśaṃ saviśeṣaṇaṃ nāma rūpakaṃ vyapadiśyata iti ||</p>
</div><!-- sūtra !-->
<div type="sūtra" n="83">
<lg type="mūla" xml:id="KāĀ.2.83">
  <l>na mīlayati padmāni na nabho 'pyavagāhate |</l>
  <l>tvanmukhendurmamāsūnāṃ haraṇāya vyavasyati || 83 ||</l>
</lg>
<p>tava mukham induḥ, padmāni na mīlayati na saṃkocayati [50b] nabho 'pi nāvagāhate | kiṃ tarhi karoti ? mama asūnāṃ prāṇānāṃ haraṇāyaiva vyavasyati prayatate | kimidamiti ||</p>
</div>
<div type="sūtra" n="84">
<p>tad vyācaṣṭe—</p>
<lg type="mūla" xml:id="KāĀ.2.84">
  <l>akriyā candrakāryāṇāmanyakāryasya ca kriyā |</l>
  <l>atra sandarśyate yasmādviruddhaṃ nāma rūpakam || 84 ||</l>
</lg>
<p>candrakāryāṇāṃ padmanimīlanādīnām akriyā akaraṇam | anyasya śastrāderyat kāryaṃ prāṇaharaṇaṃ tasya kriyā atra prayoge sandarśyate pratipādyate yasmāt, ato viruddhaṃ nāmedṛśaṃ rūpakamavagantavyam iti ||</p>
</div><!-- sūtra !-->
<div type="sūtra" n="85">
<lg type="mūla" xml:id="KāĀ.2.85">
  <l>gāmbhīryeṇa samudro 'si gauraveṇāsi parvataḥ |</l>
  <l>kāmadatvācca lokānāmasi tvaṃ kalpapādapaḥ || 85 ||</l>
</lg>
<p>gāmbhīryeṇānuttānacittatayā samudro 'si | gauraveṇa guṇalakṣaṇena parvato 'si | lokānāṃ kāmam iṣṭaṃ dadāsīti kāmadatvācca kalpapādapo 'si iti kaścit stūyat iti ||</p>
</div><!-- sūtra !-->
<div type="sūtra" n="86">
<pb n="92"/>
<p>kimidaṃ rūpakamityāha—</p>
<lg type="mūla" xml:id="KāĀ.2.86">
  <l>gāmbhīryapramukhairatra hetubhiḥ sāgaro giriḥ |</l>
  <l>kalpadrumaśca kriyate tadidaṃ heturūpakam || 86 ||</l>
</lg>
<p>atra prayoge gāmbhīryaṃ pramukhamādi yeṣāṃ gauravādīnāṃ taiḥ hetubhiḥ kāraṇaiḥ kaścit vivakṣitaḥ puruṣaḥ sāgaraḥ kriyate, giriśca kalpadrumaśca kriyate rūpyate yataḥ, tat tasmāt idam evaṃvidhaṃ heturūpakam avaseyam | tadidamanantaroktaṃ heturūpakamiti yojyam ||</p>
</div><!-- sūtra !-->
<div type="sūtra" n="87">
<lg type="mūla" xml:id="KāĀ.2.87">
  <l>rājahaṃsopabhogārhaṃ bhramaraprārthyasaurabham |</l>
  <l>sakhi vaktrāmbujamidaṃ taveti śliṣṭarūpakam || 87 ||</l>
</lg>
<p>sakhi, tava vaktrāmbujamidaṃ cāru [rāja]haṃsopabhogārham | padmaṃ tāvat rājahaṃsaiḥ pakṣiviśeṣaiḥ upabhogaṃ niṣevaṇam arhati, tadupabhogyamiti yāvat | tava vaktrāmbujaṃ tu rājahaṃsaiḥ nṛpavaraiḥ upabhogamarhatīti śabdaśleṣaḥ | ubhayamapi bhramaraiḥ prārthyam abhilaṣaṇīyaṃ saurabhaṃ gandhaviśeṣo 'syeti bhramaraprārthyasaurabhamityarthaśleṣaḥ | īdṛśaṃ śliṣṭarūpakamiṣṭam, śleṣānuviddhatvāt iti ||</p>
</div><!-- sūtra !-->
<div type="sūtra" n="88">
<lg type="mūla" xml:id="KāĀ.2.88">
  <l>iṣṭaṃ sādharmyavaidharmyadarśanād gauṇamukhyayoḥ |</l>
  <l>upamāvyatirekākhyaṃ rūpakadvitayaṃ yathā || 88 ||</l>
</lg>
<p>upamārūpakaṃ vyatirekarūpakamiti rūpakadvitayamidamaparamiṣṭaṃ śiṣṭaiḥ | upameti vyatireka iti vā ākhyā saṃjñā tadekadeśatvādyasyeti vigrahaḥ kṛtaḥ | gauṇasya āropitasya mukhasya ca pradhānasyānupacitasya sādharmyaṃ sāmyaṃ vaidharmyam asāmyaṃ ca tayordaśanāt prakāśanāt kāraṇāt | yatheti udāharati—</p></div>
<div type="sūtra" n="89">
<lg type="mūla" xml:id="KāĀ.2.89">
  <l>ayamālohitacchāyo madena mukhacandramāḥ |</l>
  <l>sannaddhodayarāgasya candrasya pratigarjati || 89 ||</l>
</lg>
<p>ayaṃ mukhacandramāḥ, ālohitā chāyā prabhā yasya sa tathā | kena ? madena hetunā sannaddho 'vasthitaḥ udayakālabhāvī rāgo yasya tasya candrasya pratigarjati tenopamīyate | gauṇamukhyayoriha raktatāsādharmyādupamārūpakamīdṛśaṃ dṛśyamiti ||</p>
</div><!-- sūtra !-->
<div type="sūtra" n="90">
<pb n="93"/>
<lg type="mūla" xml:id="KāĀ.2.90">
  <l>candramāḥ pīyate devairmayā tvanmukhacandramāḥ |</l>
  <l>asamagro 'pyasau śaśvadayamāpūrṇamaṇḍalaḥ || 90 ||</l>
</lg>
<p>[51a] candramā mukhyaḥ pīyate devairamṛtamayatvāt paryāyeṇa suraiḥ candraḥ pīyate yataḥ krameṇāpacīyata iti śruteḥ | ata evāsamagro 'pyasau mukhyaścandraḥ | na kevalaṃ samagra evetyapiśabdaḥ | mayā tava mukhacandramāḥ pīyate niṣevyate | tathāpyayaṃ tava mukhacandramāḥ āpūrṇamakhaṇḍaṃ maṇḍalaṃ yasyetyāpūrṇamaṇḍalaḥ śaśvat anavarataṃ na kadācit anyatheti gauṇamukhyayorvaidharmyāt vyatirekarūpakamidamīdṛśamiti ||</p>
</div><!-- sūtra !-->
<div type="sūtra" n="91">
<lg type="mūla" xml:id="KāĀ.2.91">
  <l>mukhacandrasya candratvamitthamanyopatāpinaḥ |</l>
  <l>na te sundari ! saṃvādītyetadākṣeparūpakam || 91 ||</l>
</lg>
<p>sundari ! tava mukhacandrasyetthamevamiti ātmasaṃvedyatāmupatāpasya darśayati | anyamimaṃ janamupatāpayataḥ | paramukhena ātmānamāha—candratvaṃ na saṃvādi na yathārthamekāntaśītatvāccandrasyāsya ca tadviparītatvāt | itīdṛśaṃ candratvaniṣedhādākṣeparūpa[ka]mavaseyamiti ||</p>
</div><!-- sūtra !-->
<div type="sūtra" n="92">
<lg type="mūla" xml:id="KāĀ.2.92">
  <l>mukhendurapi te caṇḍi ! māṃ nirdahati nirdayam |</l>
  <l>bhāgyadoṣo mamaiveti tat samādhānarūpakam || 92 ||</l>
</lg>
<p>caṇḍi nirdaye ! ekāntaprītikaraḥ tava mukhenduḥ atinirdayam atyarthaṃ māṃ nirdahati | naitadyujyata ityayogamapiśabdaḥ sūcayati | na kevalam induriṃti vā [api] śabdaḥ samuccinoti | athavā kiṃ na yujyate ? saṃbhāvyate sarvamīdṛśamapi bhāgyaparāvṛttau, yadāha—bhāgyadoṣo mamaiva iti mamaivāyaṃ bhāgyadoṣaḥ abhāgyaṃ yadevaṃ bhavati | na tava mukhacandrasyāyaṃ doṣaḥ | ityevaṃrūpaṃ yat tadīdṛśaṃ samādhānarūpakamitthaṃ samādhānābhidhānāditi ||</p>
</div><!-- sūtra !-->
<div type="sūtra" n="93">
<lg type="mūla" xml:id="KāĀ.2.93">
  <l>mukhapaṅkajaraṅge 'smin bhrūlatā nartakī tava |</l>
  <l>līlānṛttaṃ karotīti rasyaṃ rūpakarūpakam || 93 ||</l>
</lg>
<p>sundari ! tava bhrūlatā lolatādinā | sā ca nartakī cittaharatvādinā līlāpradhānaṃ śṛṅgāramayaṃ nṛttaṃ varṇitarūpaṃ karoti | kutra ? mukhaṃ paṅkajaṃ kāntyādinā tacca raṅgo<pb n="94"/> nṛtyabhūmiḥ | tatrāsminnitiṃ pratyakṣavartini | īdṛśaṃ rūpakarūpakaṃ ramyaṃ manojñaṃ latīkṛtāyāḥ bhruvo nartakīkaraṇāt paṅkajīkṛtasya ca mukhasya saṅgīkṛteriti ||</p>
</div><!-- sūtra !-->
<div type="sūtra" n="94">
<lg type="mūla" xml:id="KāĀ.2.94">
  <l>naitanmukhamidaṃ padmaṃ na netre bhramarāvimau |</l>
  <l>etāni kesarāṇyeva naitā dantārciṣastava || 94 ||</l>
</lg>
<p>tava etat mukhaṃ na bhavati | kiṃ tarhi padmam idam | ete ca atra netre na bhavataḥ | kiṃ tarhi ? bhramarāvimau | etāśca dantārciṣo na bhavanti kiṃ tu kesarāṇyetāni iti ||</p>
</div><!-- sūtra !-->
<div type="sūtra" n="95">
<p>tad vyācaṣṭe—</p>
<lg type="mūla" xml:id="KāĀ.2.95">
  <l>mukhāditvaṃ nivatyava padmāditvena rūpaṇāt |</l>
  <l>udbhāvitaguṇotvakarṣaṃ tattvāpahnavarūpakam || 95 ||</l>
</lg>
<p>mukhamādiryasya netrādeḥ tasya bhāvaḥ | tattvam | tad vinivartyaiva apahṛtyaiva | na tu mukhādikamevaitat padmādikamiti tattvam [51b] apalāpyate [ata]evākṣeparūpakavilakṣaṇametat | padmamādiryasya bhramarādeḥ tasya, bhāvaḥ tena lakṣitasya rūpaṇāt parikalpanāt | mukhāderiti gamyate | tattvāpahnavarūpakamīdṛśaṃ tattvasya vasturūpasya apahnavena rūpakamiti | kimevamāviṣkṛtaṃ syādityāha—udbhāvitaḥ prakāśitaḥ | guṇasya kāntyāderutkarṣā[ti]śayo yena yatra vā tattathoktamiti ||</p>
</div><!-- sūtra !-->
<div type="sūtra" n="96">
<p>ki[mi]yanta eva rūpa[ka]bhedāḥ ? netyaparyavasāyena upamāsāmānyena nigamayannāha—</p>
<lg type="mūla" xml:id="KāĀ.2.96">
  <l>na paryanto vikalpānāṃ rūpakopamayorataḥ |</l>
  <l>diṅmātraṃ darśitaṃ dhīrairanuktamanumīyatām || 96 ||</l>
</lg>
<p>rūpakasyopamāyāśca vikalpāḥ prabhedāḥ sāmānyalakṣaṇavyāptāḥ | teṣāṃ paryanto 'vasānaṃ nāsti yatastataḥ kāraṇāt, diṅmātraṃ sarvavikalpavyāpakasāmānyalakṣaṇānugataviśeṣarūpaṃ kiyadapi lakṣyaṃ śeṣavikalpānugamadvāraṃ darśitam uktaṃ dhīraiḥ kavibhiriti paramukhenācaṣṭe | śeṣamatidiśati—anuktamihānupāttaṃ vikalpajātaṃ sāmānyaviśeṣa<pb n="95"/>lakṣaṇātmakaṃ tādṛśamuktavikalpānusāreṇānumīyatām ūhyatām | tasyāpyevaṃprakāratvāt śakyamanayā diśā tadapyavasātumabhiyuktairiti ||</p>
<p>tadyathā—
<q><lg>
  <l>tava tanvaṅgi ! vadanamindunā tulyamityayam |</l>
  <l>abhidhattāṃ jano nāhamutsahe vaktumīdṛśam ||</l>
  <label>anutsāhopamā | </label>
</lg>
<lg>
  <l>guñjadbhṛṅgamivāmbhojaṃ saśītkāraṃ mukhaṃ tava |</l>
  <l>iti vaktumanutsāho na yuktaḥ kalabhāṣiṇi ||</l>
  <label>ayuktopamā | </label>
</lg>
<lg>
  <l>payodharayuge tanvi ! tava cakrāhvayadvayam |</l>
  <l>avibhaktamivābhāti bhāsuraṃ kuṅkumaśriyā ||</l>
  <label>viśeṣopamā | </label>
</lg></q>
evamanyepyupamāvikalpā abhyūhyāḥ |</p>
<p><q><lg>
  <l>mukhendāveva te tanvi ! rāgapakṣmavicakṣaṇam |</l>
  <l>kāmaḥ kevalamādhatte dhanuḥ kusumasāyakam ||</l>
  <label>niyamarūpakam | </label>
</lg>
<lg>
  <l>aṅganāsarasīṃ ramyāmunnidramukhapaṅkajām |</l>
  <l>śamanāsādya [?] santāpaṃ kathameṣa gamiṣyati ||</l>
  <label>āśaṃsārūpakam | </label>
</lg>
<lg>
  <l>anicchayaiva te tanvyāstasyā vadanapaṅkajam |</l>
  <l>virahayya vimūḍha़ādya manaḥ kimanutapyase ||</l>
  <label>anuśayarūpakam |</label>
</lg></q>
evamapare 'pi rūpakavikalpā ūhitavyāḥ | iti rūpakaprapañcaḥ ||</p>
</div><!-- sūtra !-->
<trailer>|| iti rūpakacakram ||</trailer>
</div> <!-- end rūpakacakra !-->

<div type="sūtra" n="97-116"> <!-- dīpikacakra from 2.97-116 !-->
<div type="sūtra" n="97">
<p>dīpakaṃ paridīpayannāha—</p>
<lg type="mūla" xml:id="KāĀ.2.97">
  <l>jātikriyāguṇadravyavācinaikatravartinā |</l>
  <l>sarvavākyopakāraścet tadāhurdīpakaṃ yathā || 97 ||</l>
</lg>
<p>[52a] jātivācinā kriyābhidhāyinā guṇaprakāśinā dravyābhilāpinā vā śabdena vākyāvayavabhūtena kenacit ekatra vākyasyādau madhye 'nte vā vartamāne[na] kartṛbhūtena sarvasyābhimatasya kasyacid vākyasya kriyākārakasambandhābhidhāyinaḥ<pb n="96"/> padasantānasyārthadvāreṇa sā[dhana]saṃbhavādupakāraḥ sādhyasādhanabhāvena tadapekṣālakṣaṇaścet yadi bhavati tadevaṃrūpaṃ dīpakamāhuḥ upadiśanti tadvidaḥ | sarva vākyaṃ dīpayatyupakarotīti dīpakam | yathetyudāharati ||</p>
</div><!-- sūtra !-->
<div type="sūtra" n="98">
<lg type="mūla" xml:id="KāĀ.2.98">
  <l>pavano dakṣiṇaḥ paṇeṃ jīṇeṃ harati vīrudhām |</l>
  <l>sa evāvanatāṅgīnā mānabhaṅgāya kalpate || 98 ||</l>
</lg>
<p>pavano dakṣiṇo malayānilaḥ | vīrudhāṃ latānāṃ gulmānāṃ vā sambandhi paṇeṃ śīrṇaṃ harati kṣipati, natāṅgīnāṃ mānavatīnāṃ navāya pratyagrāya mānasya viṣayasya vāmatāviśeṣasya bhaṅgāya vigamārthaṃ ca kalpate saṃpadyate | kim ? pavano dakṣiṇa ityapekṣate | iha pavanajātivācinādivartinā sarvametat vākyamupakriyata iti jātyādidīpakamīdṛśamavaseyam ||</p>
</div><!-- sūtra !-->
<div type="sūtra" n="99">
<lg type="mūla" xml:id="KāĀ.2.99">
  <l>caranti caturambhodhivelodyāneṣu dantinaḥ |</l>
  <l>cakravālādrikuñjeṃṣu kundabhāso guṇāśca te || 99 ||</l>
</lg>
<p>te tava dantino jayakuñjarāḥ caturṇāṃ pūrvādīnām ambhodhīnāṃ velodyāneṣu velāyāṃ velārūpāṇi vā udyānānīti samāsaḥ | caranti krīḍanti cakravālādrerlokālokācalasya kuñjeṣu siddhādhyāsiteṣu pradeśeṣu kundasyeva bhāso dīptayo yeṣāmiti kundabhāso viśadāḥ, tava guṇāśca tyāgasatyaśauryādayaḥ | kim ? caranti śrutipathamavataranti udadhivāsināmiti kaścit rājā stūyate | atra carantīti kriyāvācī prathamaprayuktaḥ sarvametadvākyamupakarotīti kriyādīpakamevaṃjātīyaṃ vijñeyamiti ||</p>
</div><!-- sūtra !-->
<div type="sūtra" n="100">
<lg type="mūla" xml:id="KāĀ.2.100">
  <l>śyāmalāḥ prāvṛṣeṇyābhirdiśo jīmūtapaṃktibhiḥ |</l>
  <l>bhuvaśca sukumārābhirnavaśādvalarājibhiḥ || 100 ||</l>
</lg>
<p>prāvṛṣeṇyābhiḥ varṣāsamayavartinībhiḥ jīmūtapaṃktibhiḥ meghamālābhiḥ diśaḥ śyāmalāḥ nīlāḥ vartante | sukumārābhiḥ śādvalarājibhiḥ śaṣpodgamaiḥ | bhuvaśca bhūmayaḥ kim ? śyāmalā ityapekṣate | iha śyāmalā iti pūrvavartinā guṇavācinā sarvamidaṃ vākyamupakriyate iti guṇādidīpakamitthaṃbhūtaṃ vibhāvyamiti ||</p>
</div><!-- sūtra !-->
<pb n="97"/>
<div type="sūtra" n="101">
<lg type="mūla" xml:id="KāĀ.2.101">
  <l>viṣṇunā vikramasthena dānavānāṃ vibhūtayaḥ |</l>
  <l>kvāpi nītāḥ kuto 'pyāsannānītā devatarddhayaḥ || 101 ||</l>
</lg>
<p>vikramasthena balibandhasaṃnaddhena vikramamāṇena dānavānāṃ vibhūtayaḥ śriyaḥ | kvāpi kvacit idantayā anirdeśye sthāne nītāḥ | [52b] nāśitā iti yāvat | devatānāmṛddhayo vibhūtayaḥ | kuto 'pi sthānādavyapadeśyāt | ānītā āsan | abhūvan | utpāditā iti yāvat | iha viṣṇunā iti dravyaśabdo 'yaṃ sarvametadvākyamupajīvayatīti dravyādidīpakamevaṃvidhaṃ boddhavyamiti ||</p>
</div><!-- sūtra !-->
<div type="sūtra" n="102">
<p>katamānyetāni dīpakānītyāha—</p>
<lg type="mūla" xml:id="KāĀ.2.102">
  <l>ityādidīpakānyuktānyevaṃ madhyāntayorapi |</l>
  <l>vākyayordarśayiṣyāmaḥ kānicit tāni tadyathā || 102 ||</l>
</lg>
<p>ityevaṃrūpāṇi vākyādau prayuktānyādidīpakānyuktāni jātyādibhedena catvāri veditavyāni | evamanena prakāreṇa tāni dīpakāni kā[ni]cit katipayāni na sarvāṇi vākyayoḥ vākyadvayasya kāvyarūpasya madhye 'nte ca darśayiṣyāma udāhariṣyāmaḥ | tad yatheti nidarśayanti ||</p>
</div><!-- sūtra !-->
<div type="sūtra" n="103">
<lg type="mūla" xml:id="KāĀ.2.103">
  <l>nṛtyanti niculotsaṅge gāyanti ca kalāpinaḥ |</l>
  <l>ba nanti ca payodeṣu dṛśo harṣāśrugarbhiṇīḥ || 103 ||</l>
</lg>
<p>kalāpino mayṛrā nṛtyanti gāyanti ca niculānām abhiṃnavamañjarīpuñjarañjitānām utsaṅge viṭaparūpe payodeṣu jaladharotsavajanmaharṣāśru garbho 'ntarvarti yāsāṃ tā dṛśaścakṣūṃ ṣi badhnanti niyacchanti ca | kalāpina ityapekṣate | iha kalāpina ityanena jātivācinā vākyamadhyavartinā sarvametadvākyamupakriyata iti jātimadhyadīpakam īdṛśaṃ dṛśyamiti ||</p>
</div><!-- sūtra !-->
<div type="sūtra" n="104">
<lg type="mūla" xml:id="KāĀ.2.104">
  <l>mando gandhavahaḥ kṣāro vahnirinduśca jāyate |</l>
  <l>carcācandanapātaśca śastrapātaḥ pravāsinām || 104 ||</l>
</lg>
<p>mando gandhavaho mṛduḥ pavanaḥ pravāsināṃ virahiṇāṃ kṣāro jāyate, vyathāhetu<pb n="98"/> tvāt | induśca vahniḥ agniḥ jāyate, dāhakatvāt | carcārūpaśca sthāsakasvabhāvaḥ candanasya pāto 'nulepaśca śastrapāto 'sipāto jāyate, duḥkhajanakatvāt | iha jāyata iti kriyāpadena madhyavartinā sarvavākyopakāra iti kriyāmadhyadīpakamīdṛśaṃ veditavyamiti | guṇadīpakaṃ dravyadīpakaṃ ca madhyavarti nodāhṛtam | ata eva kānicidityuktam | tattu yathā—
<q><lg>
  <l>dahatyapi narendrāṇāṃ manāṃsi tava vakramaḥ |</l>
  <l>nirvāpayati cetāṃsi sudṛśāṃ saṃśayaḥ śriyaḥ ||</l>
</lg>
<lg>
  <l>kṛto [jñāna]mayaḥ śrīmān prakāśaḥ sarvadarśinā |</l>
  <l>hṛtaṃ ca sarvadigvyāpiṃ durjayaṃ jagatāṃ tamaḥ ||</l>
</lg></q> iti ||</p>
</div><!-- sūtra !-->
<div type="sūtra" n="105">
<lg type="mūla" xml:id="KāĀ.2.105">
  <l>jalaṃ jaladharodgīrṇaṃ kulaṃ gṛhaśikhaṇḍinām |</l>
  <l>calaṃ ca taḍa़itāṃ dāma balaṃ kusumadhanvanaḥ || 105 ||</l>
</lg>
<p>jaladharaiḥ udgīrṇaṃ vimuktaṃ jalaṃ gṛheṣu śikhaṇḍināṃ kulaṃ vṛndaṃ taḍitāṃ ca dāma guṇaḥ calaṃ sarvametat vastu manojñaṃ kusumadhanvanaḥ kāmasya balam anīkaṃ jagadvijayinaḥ ātmodayānuguṇatvāt | iha balamātraṃ jaladharodgīrṇajalādibhedatrayānugata[mapoḍhapratyeka]viśeṣaṃ vivakṣiṃtamiti jātyantadīpakametat, tena sarvavākyopakārāditi ||</p>
</div><!-- sūtra !-->
<div type="sūtra" n="106">
<lg type="mūla" xml:id="KāĀ.2.106">
  <l>tvayā karṇotpalaṃ karṇe smareṇāstraṃ śarāsane |</l>
  <l>mayāpi maraṇe cetastrayametat samaṃ kṛtam || 106 ||</l>
</lg>
<p>varāṅgi, tvayā karṇe karṇotpalam avataṃsakuvalayaṃ kṛtaṃ yadā tadaiva smareṇa śarāsane dhanuṣi kṛtam astraṃ śaraḥ, mayā ca rāgavegamūrcchitena maraṇe daśamyāṃ daśāyāṃ cetaḥ kṛtamityetattrayam | tribhirebhirasmābhireteṣu triṃṣu samaṃ yugapat kṛtamiti kriyāntadīpakamidaṃ kṛtamityantavartinā kriyāvacanena sarvavākyopakṛteriti ||</p>
<p>ihāpi guṇadravyalakṣaṇamantadīpakadvayaṃ na nidarśitaṃ tadapi yathā—<pb n="99"/>
<q><lg>
  <l>sambhāramakarodvodhestattvajñānamajīnat |</l>
  <l>ujjahāra jagad duḥkhānmunīndra bhavataḥ kṛpā ||</l>
</lg>
<lg>
  <l>digantabaddhanirghoṣaṃ mamantha kṣīrasāgaram |</l>
  <l>vigalanmathanāyāsaṃ lebhe lakṣmīmadhokṣajaḥ ||</l>
</lg></q> iti ||</p>
</div><!-- sūtra !-->
<div type="sūtra" n="107">
<lg type="mūla" xml:id="KāĀ.2.107">
  <l>śuklaḥ śvetārciṣo vṛddhyai pakṣaḥ pañcaśarasya saḥ |</l>
  <l>sa ca rāgasya rāgo 'pi yūnāṃ ratyutsavaśriyaḥ || 107 ||</l>
</lg>
<p>śuklaḥ pakṣaḥ śvetārciṣaḥ candrasya vṛddhyai upacayārthaṃ pravartate | sa śvetārciḥ pañcaśarasya vṛddhyai | sa pañcaśaro yūnāṃ rāgasya vṛddhyai | rāgo 'pyasau ratyutsavaśriyo vṛddhyai kalpate | ratiḥ sambhoga evotsavaḥ prītilakṣaṇatvāt | tasya śrīḥ utkarṣaḥ sa eva vā śrīḥ vibhūtirūpatvāt yojyam ||</p>
</div><!-- sūtra !-->
<div type="sūtra" n="108">
<p>kimidaṃ dīpakamityāha—</p>
<lg type="mūla" xml:id="KāĀ.2.108">
  <l>ityādidīpakatve 'pi pūrvapūrvavyapekṣiṇī |</l>
  <l>vākyamālā prayukteti tanmālādīpakaṃ matam || 108 ||</l>
</lg>
<p>ityevaṃvidhaṃ yattanmālādīpakaṃ matam iṣṭam | nanu kriyādidīpakametad vṛddhyai iti kriyāvācinādivartinā sarvavākyopakārādityāha—ādidīpakatve 'pīti | yadyapyādidīpakametattathāpi viśeṣāpekṣayā mālādīpakamucyate | kaḥ punarasau viśeṣaḥ yenaivaṃ vyapadiśyata ityāha—pūrvetyādi | vākyānāṃ śvetārciṣo vṛddhyai śuklaḥ pakṣo bhavati, sa ca pañcaśarasya vṛddhyai bhavatītyevamādīnāṃ mālā paṃktiḥ pūrvaṃ pūrvaṃ yathoktena vidhinā apekṣamāṇā prayukteti | ayamatra viśeṣo 'pekṣitaḥ | tasmānmālādīpakamīdṛśamākhyāyate, nādidīpakamiti ||</p>
</div><!-- sūtra !-->
<div type="sūtra" n="109">
<lg type="mūla" xml:id="KāĀ.2.109">
  <l>avalepamanaṅgasya vardhayanti balāhakāḥ | </l>
  <l>karśayanti tu dharmasya mārutoddhutaśokarāḥ || 109 ||</l>
</lg>
<p>anaṅgasya avalepaṃ darpaṃ vardhayanti upacinvanti balāhakāḥ | mārutoddhūtaśīkarāḥ<pb n="100"/> [53b] mārutairuddhūtā vikīrṇāḥ śīkarā jalakaṇā yeṣāṃ yeriti vā vigrahaḥ | ghamesya tu nidāghasya punaḥ avalepaṃ karṣayanti kṛ[śaṃ kurva]nti iti ||</p>
</div><!-- sūtra !-->
<div type="sūtra" n="110">
<p>tad vyācaṣṭe—</p>
<lg type="mūla" xml:id="KāĀ.2.110">
  <l>avalepapadenātra balāhakapadena ca |</l>
  <l>kriye viruddhe saṃyukte tadviruddhārthadīpakam || 110 ||</l>
</lg>
<p>avalepapadena vyāpyabhūtena balāhakapadena kartṛvācinā saha viruddhe parasparavyāhate kriye varddhanakarṣaṇe saṃprayukte sambaddhe avalepaviṣayatvāt, balāhakakartṛkatvācca bhavataḥ yataḥ tattasmāt viruddhārthadīpakamīdṛśamidam | yadvedṛśaṃ tad viruddhārthadīpakamiti yojyat ||</p>
</div><!-- sūtra !-->
<div type="sūtra" n="111">
<lg type="mūla" xml:id="KāĀ.2.111">
  <l>haratyābhogamāśānāṃ gṛhṇāti jyotiṣāṃ gaṇam |</l>
  <l>ādatte cādya me prāṇānasau jaladharāvalī || 111 ||</l>
</lg>
<p>āśānāṃ diśām ābhogaṃ vistāraṃ harati gṛhṇāti | jyotiṣāṃ nakṣatrāṇāṃ gaṇaṃ gṛhṇāti harati | yo 'hamevaṃ virahavidhuraḥ, tasya me mama prāṇān ādatte gṛhṇāti | asau iyaṃ jaladharāvalī meghapaṃktiriti ||</p>
</div><!-- sūtra !-->
<div type="sūtra" n="112">
<p>tad vivṛṇoti—</p>
<lg type="mūla" xml:id="KāĀ.2.112">
  <l>anekaśabdopādānāt kriyaikaivātra dīpyate |</l>
  <l>yato jaladharāvalyā tasmādekārthadīpakam || 112 ||</l>
</lg>
<p>anekasya haratyādeḥ śabdasya kriyāpadasya paryāyarūpasya upādānāt prayogeṇa ekaivāpaghātalakṣaṇā kriyā dīpyate upakriyate jaladharāvalyā kartṛbhūtayā yataḥ tasmādekārthadīpakamīdṛśamavaseyamiti ||</p>
</div><!-- sūtra !-->
<div type="sūtra" n="113">
<lg type="mūla" xml:id="KāĀ.2.113">
  <l>hṛdyagandhavahāstuṅgāstamālaśyāmalatviṣaḥ |</l>
  <l>divi bhramanti jīmūtā bhuvi caite mataṅgajāḥ || 113 ||</l>
</lg>
<p>jīmūtā meghāḥ divi nabhasi bhramanti amī | mataṅgajā hastinaśca ete bhuvi bhramanti | hṛdyo manoharo gandhavahaḥ pavano yeṣām jīmūtānāṃ te, tathā hṛdyaṃ gandhaṃ<pb n="101"/> madamayaṃ vahanti kṣipanti samantāditi hṛdyagandhavahāḥ mataṅgajā iti śabdaśleṣaḥ | hṛdyo vā madamiśraḥ gandhavahaḥ pavano yeṣāmityarthaśleṣaḥ | tuṅgā mahāntaḥ tamālavat śyāmalā nīlā [tviṭ kāntiryeṣāṃ te |] ubhaye 'pītyarthaśleṣaḥ ||</p>
</div><!-- sūtra !-->
<div type="sūtra" n="114">
<p>tad vibhajate—</p>
<lg type="mūla" xml:id="KāĀ.2.114">
  <l>atra dharmairabhinnānāmabhrāṇāṃ dantināṃ tathā |</l>
  <l>bhrameṇaikena sambandha iti śliṣṭārthadīpakam || 114 ||</l>
</lg>
<p>atra prayoge dharmairhṛdyagandhavahatvādibhiḥ guṇairabhinnānāṃ samānāmabhrāṇāṃ hastināṃ ca bhrameṇaiva ekena karmaṇā dīpakena sambandhaḥ sādhyasādhanalakṣaṇaḥ pratīyata iti hetoḥ śliṣṭārthadīpakamīdṛśam, śleṣānugatatvāt iti ||</p>
</div><!-- sūtra !-->
<div type="sūtra" n="115">
<p>[54a]anuktān dīpakavikalpān atidiśannigamayati—</p>
<lg type="mūla" xml:id="KāĀ.2.115">
  <l>anenaiva prakāreṇa śeṣāṇāmapi dīpake |</l>
  <l>vikalpānāmanugatirvidhātavyā vicakṣaṇaiḥ || 115 ||</l>
</lg>
<p>anenava anantaroktena prakāreṇa vidhinā dīpake dīpakaviṣayāṇāṃ śeṣāṇāmanuktānāmapi vikalpānāṃ bhedānāmanugatiravabodhaḥ | vidhātavyā kriyatāṃ vicakṣaṇaiḥ kavibhiriti || sā cānugatirevaṃ vidhātavyā—
<q>
<lg>
  <l>adharastava tanvaṅgi ! rāgaḥ sākṣādivekṣyate |</l>
  <l>hṛdayaṃ rañjayatyeṣa prāṇān harati yanmama ||</l> <label>upamādīpakam |</label>
</lg>
<lg>
  <l>haranti hariṇākṣīṇāṃ dṛṣṭayo rāgalālasāḥ |</l>
  <l>vadantīva janānmukterāyatā vayamargalāḥ ||</l> <label>utprekṣādīpakam |</label>
</lg>
<lg>
  <l>na khaṅgadhārā niśitā niśātā nāpi sāyakāḥ |</l>
  <l>haranti [ca] mama prāṇān mṛgākṣi tava vibhramāḥ ||</l> <label>ākṣepadīpakam |</label>
</lg></q>
evamanye 'pi dīpakavikalpā anugantavyā iti ||</p>
</div><!-- sūtra !-->
<trailer>|| iti dīpakacakram ||</trailer>
</div> <!-- end of dīpakacakra !-->

<div type="sūtra" n="116-119"> <!-- āvṛtticakra !-->
<div type="sūtra" n="116">
<pb n="102"/>
<p>āvṛttimadhikṛtyāha—</p>
<lg type="mūla" xml:id="KāĀ.2.116">
  <l>arthāvṛttiḥ padāvṛttirubhayāvṛttireva ca |</l>
  <l>dīpakasthāna eveṣṭamalaṅkāratrayaṃ yathā || 116 ||</l>
</lg>
<p>arthasya abhidheyasya āvṛttiḥ punaḥ punarudbhāvanam | padasya śabdasya āvṛtiḥ bhūyaḥ samuccāraṇam | ubhayasyārthasya padasya cāvṛttirapyāvṛttiśceti | evaṃlakṣaṇam alaṅkāratrayam āvṛttiviśeṣātmakamiṣṭaṃ dīpakasya sthāne viṣaya eva nānyatra | dīpakenāpi tādṛśārthapratītisambhavāt nārthataḥ tayoḥ bheda iti dīpakasthāna eveṣṭamityuktam | anye tvekatra dīpakasthāna iti viśeṣeṇa vyācakṣate tadasāram | evaṃ hi arthāvṛttireva dīpakasthāne syāt, na śeṣamāvṛttidvayam | āvṛttitrayamapi ca dīpakasthāna ityuktaṃ śāstrakṛtā dīpakasthāna eveṣṭamalaṅkāratrayamiti sākṣādamidhānāt | tataḥ śāstraviruddhameva vyākhyānam | tasmāddīpakāvṛttyoḥ samāno viṣayaḥ, ubhayathāpi tadarthāvagamasambhavāt | prayogatastvanayorbhedaḥ | na caivamavagantavyam- yadi so 'rtho dīpakenāpi gamyate kimanayeti dīpakasamānatvādasya paryanuyogasya | dīpakavaccāsyāpi śiṣṭairiṣṭatvāt kathamiyamatiricyate ? teṣāṃ sarvatheha pramāṇatvāt | kathaṃ na diṣṭātikramaḥ ? tasmāt arthābhede 'pi dīpakavadiyamapyanugamyate, dvayorapyalaṅkāratayeṣṭatvāt | ata evoktam— dīpakasthāna eveṣṭamiti | śiṣṭairitigamyate | tasmādabhinnasthānatve 'pi prayogabhedā[54b]dubhayamapīṣṭaṃ śiṣṭairityalamativimardena iti ||</p>
</div><!-- sūtra !-->
<div type="sūtra" n="117">
<lg type="mūla" xml:id="KāĀ.2.117">
  <l>vikasanti kadambāni sphuṭanti kuṭajodgamāḥ |</l>
  <l>unmīlanti ca kandalyo dalanti kakubhāni ca || 117 ||</l>
</lg>
<p>kadambāni mukulāni vikasanti | kuṭajānāṃ kuṭajarūpā vā udgamāḥ kuḍmalāni sphuṭanti vikasanti | kandalyaśca kusumānyunmīlanti vikasanti | kakubhāni korakāṇi ca dalanti vikasanti | ityarthāvṛttiriyamudāhṛtā | vikāsalakṣaṇasyaikasyārthasyānekaiḥ paryāyairabhīkṣṇamāviṣkaraṇāditi | dīpakenāpyayamarthaḥ prakāśyate | tadyathā—
<q><lg>
  <l>vikasanti kadambāni tathaiva kuṭajodnamāḥ |</l>
  <l>sugandhayaśca kandalyaḥ kalāni kakubhāni ca ||</l>
</lg>﻿</q> iti |</p>
</div><!-- sūtra !-->
<pb n="103"/>
<div type="sūtra" n="118">
<lg type="mūla" xml:id="KāĀ.2.118">
  <l>utkaṇṭhayati meghānāṃ mālā vargaṃ kalāpinām |</l>
  <l>yūnāṃ cotkaṇṭhayatyadya mānasaṃ makaradhvajaḥ || 118 ||</l>
</lg>
<p>kalāpināṃ vargamutkaṇṭhayati udgrīvayati meghānāṃ mālā yūnāṃ ca mānasaṃ makaradhvajaḥ utkaṇṭhayati paryutsukayati adya prāvṛṣi | padāvṛtteridamudāharaṇam | padasyaivotkaṇṭhayatītyasyāvṛtteḥ | arthasya tu bhedādayamapyartho dīpakena paridīpyate | tadyathā—
<q><lg>
  <l>utkaṇṭhayati meghānāṃ mālā vargaṃ kalāpinām |</l>
  <l>yūnāṃ ca rāgasarvasvaṃ mānasaṃ makaradhvajaḥ || </l>
</lg></q> iti ||</p>
</div><!-- sūtra !-->
<div type="sūtra" n="119">
<lg type="mūla" xml:id="KāĀ.2.119">
  <l>jitvā viśvaṃ bhavānatra viharatyavarodhanaiḥ |</l>
  <l>viharatyapsarobhiste ripuvargo divaṃ gataḥ || 119 ||</l>
</lg>
<p>viśvaṃ jagat jitvā atra mahīmaṇḍale adya ca adhunā avarodhanaiḥ antaḥpurasundarībhiḥ saha bhavān viharati ramate | tava ripuvargo divaṃ svargaṃ tavāsidhārāpathena gataḥ saha apsarobhiḥ divyāṅganābhiḥ saha viharati ityubhayāvṛttirnidarśitā, viharati ityarthasya padasyāvṛtteriti ||</p>
<p>idamapi dīpakasya sthānam | tadyathā—
<q><lg>
  <l>jitvā viśvaṃ bhavānatra viharatyavarodhanaiḥ |</l>
  <l>ramyābhirapsarobhiste ripuvargo divaṃ gataḥ ||</l>
</lg></q> iti |</p>
<p>ata eva dīpakasthāna eveṣṭamalaṅkāratrayamiti sāmānyenoktam ||</p>
</div><!-- sūtra !-->
<trailer>|| iti āvṛtticakram ||</trailer>
</div><!-- sūtra !-->

<div type="sūtra" n="120-"> <!-- ākṣepacakra !-->
<div type="sūtra" n="120">
<p>ākṣepamupakṣipannāha—</p>
<lg type="mūla" xml:id="KāĀ.2.120">
  <l>pratiṣedhoktirākṣepastraikālyāpekṣayā tridhā |</l>
  <l>athāsya punarākṣepyabhedānantyādanantatā || 120 ||</l>
</lg>
<p>pratiṣedhasyoktirvacanamityanūdya ākṣepa iti vidhīyate | sa ca tridhā tribhiḥ prakāraistāvad bhidyate | katham | trayo 'tītānāgatavartamānāḥ kālāstraikālyam | tasyā pekṣayā<pb n="104"/>
āśrayaṇena hetunā bhūtākṣepaḥ, bhaviṣyadāpekṣaḥ, vartamānāpekṣa iti | atra tridhābhedānantaramasyākṣepasya anantatā anavasitabhedatā | kutaḥ ? ākṣepasya niṣedhasyārthasā[55a]mānyasya bhedāḥ vikalpā ākṣeparūpā vā bhedāḥ | teṣāmānantyādaparyavasānāt kāraṇāditi ||</p>
</div><!-- sūtra !-->
<div type="sūtra" n="121">
<lg type="mūla" xml:id="KāĀ.2.121">
  <l>anaṅgaḥ pañcabhiḥ pauṣpairviśvaṃ vyajayateṣubhiḥ |</l>
  <l>ityasaṃbhāvyamathavā vicitrā vastuśaktayaḥ || 121 ||</l>
</lg>
<p>pauṣpaiḥ puṣpamayaiḥ ekāntamṛdubhistairapi pañcabhiḥ svalpairiṣumiḥ śaraiḥ sa pañceṣuranaṅgaḥ viśvaṃ jagat sarvaṃ vyajayata vijitavāniti asambhāvyamayuktametat | kathamasyāḥ sāmagryāḥ kāryamīdṛśaṃ saṃbhāvyate ? athavā kiṃ na sambhāvyate ? yato vastūnāṃ padārthānāṃ śaktayaḥ vicitrā nānāprakārā acintyāstadeṣāmapi tādṛśī śaktirbhavet | na kiñcidvādhakamiti ||</p>
</div><!-- sūtra !-->
<div type="sūtra" n="122">
<p>ko 'yamākṣepa ityāha—</p>
<lg type="mūla" xml:id="KāĀ.2.122">
  <l>ityanaṅgajayāyogabuddhirhetubalādiha |</l>
  <l>pravṛttyaiva yadākṣiptā vṛttākṣepastadīdṛśaḥ || 122 ||</l>
</lg>
<p>ityevamanantaroktasya anurūpasya ca hetoḥ kāraṇasya pauṣpapañcaśaratvādeḥ | balāt sāmarthyāt pravṛttā bhūtaivānaṅgajayāyogabuddhiḥ | anaṅgasya jayo viśvavaśīkaraṇam | tasyāyogo 'sambhāvanā tatra buddhiḥ anaṅgo vyajayatetyasambhāvyamityevākārākṣiptā niṣiddhā | hetubalādityatrāpyapekṣaṇīyam | bhāvavadabhāvasyāpi sahetukatvāt | hetubalaṃ cātra vicitravastuśaktidarśanam | yad yataḥ tat tasmāt īdṛśaḥ evaṃprakāro vṛttasyākṣepo bhūtakālākṣepo 'vaseya iti ||</p>
</div><!-- sūtra !-->
<div type="sūtra" n="123">
<lg type="mūla" xml:id="KāĀ.2.123">
  <l>kutaḥ kuvalayaṃ karṇe karoṣi kalabhāṣiṇi |</l>
  <l>kimapāṅgamaparyāptamasmin karmaṇi manyase || 123 ||</l>
</lg>
<p>kalabhāṣiṇi mañjuvacane ! priyāmantraṇam | karṇe kuvalayam avataṃsotpalam kutaḥ kasmāt karopi ? vṛthaiva tat kriyate, apāṅgena karṇapūrakāryācaraṇādityāhakimityādi | apāṅgaṃ nayanopāntam asmin prastute karmaṇi karṇāvataṃsotpalakṛtye<pb n="105"/>aparyāptam asamartham manyase ? kimiti kṣepe praśne vā | naivaṃ mantavyaṃ paryāptamidamasmin karmaṇīti ||</p>
</div><!-- sūtra !-->
<div type="sūtra" n="124">
<p>tad vyācaṣṭe—</p>
<lg type="mūla" xml:id="KāĀ.2.124">
  <l>sa vartamānākṣepo 'yaṃ kurvatyevāsitotpalam |</l>
  <l>karṇe kācit priyeṇaivaṃ cāṭukāreṇa rudhyate || 124 ||</l>
</lg>
<p>so 'yamīdṛśo varta[mā]nasya karaṇasya ākṣepaḥ | vartamānakālaviṣayo niṣedhaḥ | katham ? kācit priyā karṇe svasmin asitotpalamindīvaraṃ kurvatī kurvāṇeva, na kṛtavatī kariṣyantī vā | rudhyate ākṣipyate priyeṇa cāṭukāreṇa priyācaraṇacatureṇa | evamanantaroktena prakāreṇa yatastasmādvartamānākṣepo 'yamiti nigamanīyam iti ||</p>
<lg type="mūla" xml:id="KāĀ.2.125">
  <l>satyaṃ bravīmi na tvaṃ māṃ draṣṭaṃ vallabha ! lapsyase |</l>
  <l>anyacumbanasaṃkrāntalākṣāraktena cakṣuṣā || 125 ||</l>
</lg>
<p>[55b]vallabha ! satyaṃ niyatamidam ahaṃ tvāṃ bravīmi mā anyathā maṃsthāḥ | kiṃ tadityādi | netyādi | anyathā pratiyoṣitā anyasyā vā vilāsalākṣārāgarañjitādharapallavayā | cumbanāt vaktrayogāt saṃkrāntaḥ saṃcarito lākṣārāgo yatra tena cakṣuṣā māṃ draṣṭuṃ tvaṃ na lapsyase nāhamīdṛśaṃ vyatikaramapareva sọdhuṃ śaknomi | tadaiva me lokāntaraprasthānam | īdṛśīyaṃ sṛṣṭiḥ kiṃ karavāṇīti ||</p>
</div><!-- sūtra !-->
<div type="sūtra" n="126">
<p>tad vivṛṇoti—</p>
<lg type="mūla" xml:id="KāĀ.2.126">
  <l>so 'yaṃ bhaviṣyadākṣepaḥ prāgevātimanasvinī |</l>
  <l>kadācidaparādho 'sya bhāvītyevamarundhda yat || 126 ||</l>
</lg>
<p>yad yasmāt atimanasvinī sarvathā doṣamarṣaṇaparāṅmukhasvabhāvā kācit praṇayinī kadācidasya punaraparādho vyalīkaṃ bhāvī bhavediti śaṅkamānā prāgevānāgatavidhāyitayārundhda ākṣipat | evamanantaroktena prakāreṇa | tasmātso 'yamīdṛśaḥ bhaviṣyadākṣepo bhaviṣyata eva darśanalābhāderākṣepāditi ||</p>
</div><!-- sūtra !-->
<div type="sūtra" n="127">
<lg type="mūla" xml:id="KāĀ.2.127">
  <l>tava tanvaṅiga ! mithyaiva rūḍha़maṅgaṣu mārdavam |</l>
  <l>yadi satyaṃ mṛdūnyeva kimakāṇḍe rujanti mām || 127 ||</l>
</lg><pb n="106"/>
<p>tanvaṅgi ! tavāṅgeṣu mārdavaṃ saukumāryaṃ mithyaiva asatyamapi rūḍha़ṃ prasiddhamāsīt | mithyāprasiddhireveyaṃ yat tavāṅgāni mṛdūni iti yāvat | tathāhi yadi satyaṃ paramārthato mṛdvaṅgāni bhaveyuḥ, nopacāramātram | satyamiti bhavanakriyāviśeṣaṇam | māṃ kiṃ kasmāt rujanti pīḍayanti | akāṇḍe akasmāt | krūrakāryaṃ hi pīḍanam | tatkathaṃ mādave yujyata iti ||</p>
</div><!-- sūtra !-->
<div type="sūtra" n="128">
<p>katamo 'yamākṣepa ityāha—</p>
<lg type="mūla" xml:id="KāĀ.2.128">
  <l>dharmākṣepo 'yamākṣiptamaṅganāgātramārdavam |</l>
  <l>kāmukena yadatraivaṃ karmaṇā tadvirodhinā || 128 ||</l>
</lg>
<p>yad yasmāt atra prayoge kāmukena kenacit cāṭukāreṇa kartṛbhūtena tadvirodhinā pratidvandvinā karmaṇā[na]ṅgarujārūpeṇa karaṇabhūtenāṅganāyā gātreṣu mārdavamevamuktena prakāreṇākṣiptaṃ niṣiddham | tasmādayamīdṛśo dharmasyākṣepa iti ||</p>
</div><!-- sūtra !-->
<div type="sūtra" n="129">
<lg type="mūla" xml:id="KāĀ.2.129">
  <l>sundarī sā na vetyeṣa vivekaḥ kena jāyate |</l>
  <l>prabhāmātraṃ hi taralaṃ dṛśyate na tadāśrayaḥ || 129 ||</l>
</lg>
<p>sā vivakṣitā kācit sundarī bhavatīti tāvanniścayarūpo vivekaḥ vibhāgapratipattiḥ | na vā sā bhavatītyabhāvanirṇayalakṣaṇo vivekaḥ | eṣo 'yaṃ kena hetunā jāyate ?  na kenacidityarthaḥ | kiṃ kāraṇamityāha— prabhetyādi | hiryasmādarthe | tatra tasyāṃ taralam ujjvalam prabhā kāntiḥ dharma eva mātraṃ na dharmī dṛśyate gṛhyate | yadāha—nāśraya iti | prabhānāmno dharmasya āśrayaḥ adhikaraṇaṃ dehe na dṛśyate | [56a] tatkathamayaṃ viveka iti prakṛtamupasaṃhāryamiti ||</p>
</div><!-- sūtra !-->
<div type="sūtra" n="130">
<p>tadvibhajate—</p>
<lg type="mūla" xml:id="KāĀ.2.130">
  <l>dharmyākṣepo 'yamākṣipto dharmī dharmaṃ prabhāhvayam |</l>
  <l>anujñāyaiva yadrūpamatyāścarya vivakṣatā || 130 ||</l>
</lg>
<p>yad yasmāt atra viṣaye rūpaṃ varṇasaṃsthānātmakaṃ bhūtaguṇam atyāścaryam atyantādbhatam, evaṃ nāmedaṃ prativiśiṣṭaṃ yadāśrayo 'pi tatra lāvaṇyarāśau nimagno na<pb n="107"/>
dṛśyate iti vaktum icchatā cāṭukāreṇa kenacidākṣipto dharmī āśrayaḥ | dharmaṃ guṇaṃ prabhāhvayaṃ kāntyabhidhānama[nu]jñāya anākṣipya | prabhetyāhvayo nāma yasyeti vigrahaḥ | tasmāddharmiṇa ākṣepo nirāśaḥ ||</p>
</div><!-- sūtra !-->
<div type="sūtra" n="131">
<lg type="mūla" xml:id="KāĀ.2.131">
  <l>cakṣuṣī tava rajyete sphuratyadharapallavaḥ |</l>
  <l>bhruvau ca bhugne na tathāpyaduṣṭasyāsti me bhayam || 131 ||</l>
</lg>
<p>caṇḍi ! cakṣuṣī tava ime rajyete roṣarāgamāgacchataḥ | adharaśca pallavo 'yaṃ sphurati kopakampamanugacchati | bhruvau ca ime bhugne jihmabhāvamābhajataḥ | kāmaṃ tathāpi | aduṣṭasyānirāgaso me mama bhayaṃ trāso nāsti | sāparādho hi bibhīyāt | kimahamavācyo bibhemīti ||</p>
</div><!-- sūtra !-->
<div type="sūtra" n="132">
<p>tadvivṛṇoti—</p>
<lg type="mūla" xml:id="KāĀ.2.132">
  <l>sa eṣa kāraṇākṣepaḥ pradhānaṃ kāraṇaṃ bhiyaḥ |</l>
  <l>svāparādho niṣiddho 'tra yat priyeṇa paṭīyasā || 132 ||</l>
</lg>
<p>yad yasmāt paṭīyasā doṣaparihāracatureṇa priyeṇa bhiyo bhayasya pradhānam ucitaṃ kāraṇam anyad bhavadapi anucitaṃ svasya svo vā aparāvo doṣo niṣiddhaḥ atra prayoge | tasmāt sa eṣa īdṛśaḥ kāraṇasya [ā]kṣepo vijñeya iti ||</p>
</div><!-- sūtra !-->
<div type="sūtra" n="133">
<lg type="mūla" xml:id="KāĀ.2.133">
  <l>dūre priyatamaḥ so 'yamāgato jaladāgamaḥ |</l>
  <l>dṛṣṭāśca phullā niculā na mṛtā cāsmi kiṃ nvidam || 133 ||</l>
</lg>
<p>priyatamo dūre preṣito vartate | yo 'sau virahiṇīprāṇaprayāṇasamayaḥ so 'yaṃ jaladāgamo 'pyāgataḥ | phullā niculā vañjulā mañjumañjarījālajaṭilaśiraso dṛṣṭā dṛṣṭikaṭavaḥ | evaṃ [sannihita]samagramaraṇakāraṇā sāhaṃ na ca mṛtāsmi | kiṃ nvidaṃ vidhivilasitaṃ dīrghaduḥkhabhājanatāṃ nītā vayam amunā dagdhadaiveneti ||</p>
</div><!-- sūtra !-->
<div type="sūtra" n="134">
<p>tad vyācaṣṭe—</p>
<lg type="mūla" xml:id="KāĀ.2.134">
  <l>kāryākṣepaḥ sa kāryasya maraṇasya nivartanāt |</l>
  <l>tatkāraṇamupanyasya dāruṇaṃ jaladāgamam || 134 ||</l>
</lg><pb n="108"/>
<p>tasya maraṇasya kāraṇaṃ dāruṇam atiduḥsahaṃ jaladāgamamutphullaniculaṃ priyaviyogasacivamupanyasya pratipādya kāryasya maraṇasya nivartanāt na mṛtāsmīti so 'yamīdṛśaḥ kāryasyākṣepaḥ pratipattavya iti ||</p>
</div><!-- sūtra !-->
<div type="sūtra" n="135">
<lg type="mūla" xml:id="KāĀ.2.135">
  <l>na ciraṃ tāpāya tava yātrā bhaviṣyati |</l>
  <l>yadi yāsyasi yātavyamalamāśaṅkayātra te || 135 ||</l>
</lg>
<p>vallabha ! tava yātrā gamanaṃ ciraṃ dīrghaṃ mama tāpāya duḥkhārthaṃ na bhaviṣyati | svalpo 'pi tāpastvayā vinā mṛtāyā na me sambhavati | jīvantī hi tamanubhavet | na ca maraṇasukhaṃ parityajya kācitsacetanā duḥkha[56b]bhāvamīdṛśaṃ pratīcchatīti pañcatāṃ sūcayatīti | atra ca vastuni te tava śaṅkyā anyathāsambhāvanayālaṃ nānyathā śaṅkanīyaṃ niyatametata | tasmāt yadi yāsyasi yātavyaṃ gamyatāṃ kiṃ sthīyata iti ||</p>
</div><!-- sūtra !-->
<div type="sūtra" n="136">
<p>tad vyācaṣṭe—</p>
<lg type="mūla" xml:id="KāĀ.2.136">
  <l>ityanujñāmukhenaivaṃ kāntasyākṣipyate gatiḥ |</l>
  <l>maraṇaṃ sūcayantyaiva so 'nujñākṣepa iṣyate || 136 ||</l>
</lg>
<p>ityuktena vidhinā anujñāmukhena anumatidvāreṇaivaṃ yātavyamiti kānyasya gatiḥ ākṣipyate maraṇamātmanaḥ sūcayantyā bhaṅgyā kathayantyaiva priyayā | idamākṣepanimittam | tasmāt sa tādṛśo 'nujñākṣepa iṣyate tajjñairiti ||</p>
</div><!-- sūtra !-->
<div type="sūtra" n="137">
<lg type="mūla" xml:id="KāĀ.2.137">
  <l>dhanaṃ ca bahu labhyaṃ te sukhaṃ kṣemaṃ ca vartmani |</l>
  <l>na ca me prāṇasandehastathāpi priya ! mā sma gāḥ || 137 ||</l>
</lg>
<p>bahu prabhūtaṃ dhanaṃ labhyaṃ te tavāstu | anena yogo darśitaḥ | kṣemaśca labdhadhanarakṣaṇalakṣaṇaḥ | sukhaṃ ca vartmani kleśābhāvāt bhavatu nāma | na ca me tvadviyuktāyāḥ prāṇasandeho maraṇamapyupagatam | tathāpyevaṃ gamanaparipanthinimittābhāve 'pi priya mā sma gāḥ na gantavyam | evaṃ tāvanmayeṣṭamiṃti avyāhatapraṇyaprasarā kācidākṣipati ||</p><pb n="109"/>
</div><!-- sūtra !-->
<div type="sūtra" n="138">
<p>tad vyācaṣṭe—</p>
<lg type="mūla" xml:id="KāĀ.2.138">
  <l>pratyācakṣāṇayā hetūn priyayātrāṃ vibadhnataḥ |</l>
  <l>prabhutvenaiva ruddhastat prabhutvākṣepa iṣyate || 138 ||</l>
</lg>
<p>priyasya yātrāṃ vibadhnato viruddhān hetūn ayogakṣemādīn tatpratipakṣaprakāśanena pratyācakṣāṇyā nivārayantyā gantukāmasya kasyacit prabhutvenaiva kāntaviṣayeṇa svātantryeṇa ruddha ākṣiṃpto yatastat tasmādīdṛśa evaṃjātīyaḥ prabhutvākṣepa iṣyata iti ||</p>
</div><!-- sūtra !-->
<div type="sūtra" n="139">
<lg type="mūla" xml:id="KāĀ.2.139">
  <l>jīvitāśā balavatī dhanāśā durbalā mama |</l>
  <l>gaccha vā tiṣṭha vā kānta ! svāvasthā tu niveditā || 139 ||</l>
</lg>
<p>jīviṃte prāṇeṣvāśā āsaktiḥ balavatī garīyasī | mama dhaneṣvāśā abhilāṣaḥ punardurbalā tanvī | dhanādapi me jīvitaṃ priyamiṃtyarthaḥ | tato nāhaṃ jīvitavyayena tvadyātrāsādhyaṃ dhanamabhilaṣāmi | tvaṃ punaryathecchasi tathā kuru | gaccha vā tiṣṭha vā | na kiṃcit mama anayā cintayā | tadapi kiṃ tvamīcchasītyāha— svāvasthā tu nivediṃteti | svābhiprāyaḥ punarmayā darśita eva, na me jīvitāddhanaṃ dayitam, yataḥ prāṇamūlyena tadupādāsye | jīvitamevā[bhilaṣāmi] | na kiñcinme tena dhaneneti ||</p>
</div><!-- sūtra !-->
<div type="sūtra" n="140">
<p>tadvibhajate—</p>
<lg type="mūla" xml:id="KāĀ.2.140">
  <l>asāvanādarākṣepo yadanādaravadvacaḥ |</l>
  <l>priyaprayāṇaṃ rundhatyā prayuktamiha raktayā || 140 ||</l>
</lg>
<p>[yat] yasmādiha prayoge raktayā kayācit priyasya prayāṇaṃ rundhatyā ākṣipantyā anādaravadanādaro 'sminnastīti āsthāśūnyaṃ vaco vacanaṃ gaccha vā tiṣṭha vā iti prayuktam, tasmāt asau īdṛśo 'nādarākṣepaḥ ||</p>
</div><!-- sūtra !-->
<div type="sūtra" n="141">
<lg type="mūla" xml:id="KāĀ.2.141">
  <l>gaccha gacchasi cet kānta ! panthānaḥ santu te śivāḥ |</l>
  <l>mamāpi janma tatraiva bhūyād yatra gato bhavān || 141 ||</l>
</lg>
<p>[57a] kānta, gacchasi cet | yadi niścitaṃ gamanam, gaccha | kiṃ sthīyate, [te tava] panthānaḥ śivāḥ sukhāvahāḥ santu idamāśāsmahe | idaṃ cāparam, mamāpi<pb n="110"/>
tadviṃrahagrahāpahṛtajīvitāyāḥ janma prādurbhāvastatraiva bhūyāt, yatra deśe gato bhavān | na kevalaṃ tava tatra gamanamityapi śabdaḥ ||</p>
</div><!-- sūtra !-->
<div type="sūtra" n="142">
<p>tatpratipādayati—</p>
<lg type="mūla" xml:id="KāĀ.2.142">
  <l>ityāśīrvacanākṣepo yadāśīrvādavartmanā |</l>
  <l>svāvasthāṃ sūcayantyaiva kāntayātrā niṣidhyate || 142 ||</l>
</lg>
<p>yasmādityevamāśīrvādavartmanā iṣṭāśaṃsanamukhena kāntasya [yātrā] gamanaṃ niṣidhyate | svāmavasthāṃ nidhanaprāptiṃ kāntaprayāṇakāraṇāṃ sūcayantyā savyājamāvedyantyā kayācit priyayā | tasmāt āśīrvacanākṣepastādṛśa iti ||</p>
</div><!-- sūtra !-->
<div type="sūtra" n="143">
<lg type="mūla" xml:id="KāĀ.2.143">
  <l>yadi satyaiva te yātrā kāpyanyā mṛgyatāṃ tvayā |</l>
  <l>ahamadyaiva ruddhāsmi randhrāpekṣeṇa mṛtyunā || 143 ||</l>
</lg>
<p>te tava yātrā gamanaṃ satyaiva niyataiva yadi [na] vacanamātraṃ, tadā kāpi kācidanyā priyā mṛgyatām anviṣyatām tvayā strīvadhavallabhena | pūrṇo mamāvadhiḥ | yadāhaadyaiva na kālāntare sāhaṃ ruddhā kroḍa़īkṛtā asmi mṛtyunā randhraṃ tvadvirahādilakṣaṇam avakāśam apekṣamāṇena | tyajyatāmasmatpratyāśā | na cāhaṃ tava kiñciditi ||</p>
</div><!-- sūtra !-->
<div type="sūtra" n="144">
<p>tadabhidhatte—</p>
<lg type="mūla" xml:id="KāĀ.2.144">
  <l>ityevaṃ paruṣākṣepaḥ paruṣākṣarapūrvakam |</l>
  <l>kāntasyākṣipyate yasmāt prasthānaṃ premanidhnayā || 144 ||</l>
</lg>
<p>ityevaṃ paruṣaṃ nirapekṣamakṣaraṃ vacanaṃ pūrvaṃ yasmin ākṣepa iti kriyāviśeṣaṇam | kāntasya prasthānaṃ yātrā ākṣipyate | premaniṃdhnayā kayācidanurāgaparavaśayā yasmāt tataḥ paruṣākṣepa eṣa iti ||</p>
</div><!-- sūtra !-->
<div type="sūtra" n="145">
<lg type="mūla" xml:id="KāĀ.2.145">
  <l>gantā ced gaccha tūrṇaṃ te karṇau yanti purā ravāḥ |</l>
  <l>ārtabandhumukhodgīrṇāḥ prayāṇapratibandhinaḥ || 145 ||</l>
</lg>
<p>gantā gacchasi cet | gaccha tūrṇaṃ śīghraṃ mā vilambiṃṣṭhāḥ, yato 'maṅgalaparihāraḥ syāt | yadāha—ārtānāmetanmaraṇaśokā turāṇāṃ bandhūnāṃ mukhairudgīrṇā muktā ravā<pb n="111"/>
ākrandāḥ prayāṇaṃ pratibadhnantaḥ tava karṇaṃ purā yanti yāsyanti yāvat te nottiṣṭhanti tāvadeva gaccheti ||</p>
</div><!-- sūtra !-->
<div type="sūtra" n="146">
<p>tadvibhajate—</p>
<lg type="mūla" xml:id="KāĀ.2.146">
  <l>sācivyākṣepa evaiṣa yadatra pratiṣidhyate |</l>
  <l>priyaprayāṇaṃ sācivyaṃ kurvatyaivātiraktayā || 146 ||</l>
</lg>
<p>yadyasmāt | atra prayāṇe sā[ci]vyaṃ sahāyabhāvaṃ kurvatyaiva kayāciṃt atiṃraktayā priyasya prayāṇaṃ nipuṇaṃ pratiṣidhyate | tataḥ sācivyayogādeṣa īdṛśaḥ sācivyākṣepa eveti ||</p>
</div><!-- sūtra !-->
<div type="sūtra" n="147">
<lg type="mūla" xml:id="KāĀ.2.147">
  <l>gaccheti vaktumicchāmi matpniya ! tvatpriyaiṣiṇī |</l>
  <l>nirgacchati mukhād vāṇī mā gā iti karomi kim || 147 ||</l>
</lg>
<p>mama priya vallabha ! tava priyaṃ prayāṇamicchantī satī gaccheti vaktumicchāmi | tathāpyanicchantyā eva me mukhāt mā gāstvamiti vāṇī [57b] vacanaṃ nirgacchati | kimahaṃ karomi | na me kaścit tāvaddoṣaḥ | tvatpriyaṃ matpriyaiṣiṇīti pāṭhe gacchetyetat tava priyaṃ vaktumicchāmi mama priyamicchantī vāṇī mā gā iti nirgacchatīti vyākhyeyamiti ||</p>
</div><!-- sūtra !-->
<div type="sūtra" n="148">
<p>tadvivṛṇotiṃ—</p>
<lg type="mūla" xml:id="KāĀ.2.148">
  <l>yatnākṣepaḥ sa yatnasya kṛtasyāniṣṭavastuni |</l>
  <l>viparīta phalotpatterānarthakyopadarśanāt || 148 ||</l>
</lg>
<p>sa tādṛśaḥ yatnākṣepo jñeyaḥ | ataḥ aniṣṭe vastuni priyaprayāṇe tatsiddhaye kṛtasya yatnasya śramasye[ti yāvat] gaccheti vaktumicchāmīti viparītaṃ viruddhaṃ mā gā iti vacanarūpaṃ phalaṃ kāryamutpannam | tasyotpatteḥ kāraṇāt sa yatno 'narthako jātaḥ | tasmādānarthakyopadarśanāt prakāśanād yatnākṣepaḥ sa iti nigamayitavyam ||</p>
</div><!-- sūtra !-->
<div type="sūtra" n="149">
<lg type="mūla" xml:id="KāĀ.2.149">
  <l>kṣaṇaṃ darśanavighnāya pakṣmāspandāya kupyataḥ |</l>
  <l>premṇaḥ prayāṇaṃ te brūhi mayā tasyeṣṭamiṣyate || 149 ||</l>
</lg><pb n="112"/>
<p>te tava prayāṇakṣaṇaṃ darśanasya vighnāya pakṣmāspandāya cakṣuniṃmeṣāya kupyataḥ premṇaḥ snehasya brūhi kathaya | vacanaviṣayasya sambandhitvena vitakṣitatvāt ṣaṣṭhī | kimevamityāha— yat tasya premṇopadiṣṭamanumataṃ kiñcit tanmayeṣyate | nāhaṃ svatantrā kiṃ tavāviditam ? tasmāt premaiva bhāvaya | taccedanumanyate ke vayamanyathākartumiti ||</p>
</div><!-- sūtra !-->
<div type="sūtra" n="150">
<p>tadudbhāvayati—</p>
<lg type="mūla" xml:id="KāĀ.2.150">
  <l>ayaṃ paravaśākṣepo yatpremaparatantrayā |</l>
  <l>tayā niṣidhyate yātrā tasyārthasyopasūcanāt || 150 ||</l>
</lg>
<p>ayamīdṛśaḥ paravaśākṣepaḥ kutaḥ premaparatantrayā snehanighnayā tayā priyayā kayācit yātrā priyasya niṣidhyate iti yadetat tasyedṛśasyārthasya vastuna upasūcanādudbhāvanādiṃti ||</p>
</div><!-- sūtra !-->
<div type="sūtra" n="151">
<lg type="mūla" xml:id="KāĀ.2.151">
  <l>sahiṣye virahaṃ nātha ! dehyadṛśyāñjanaṃ mama |</l>
  <l>yadaktanetrāṃ kandarpaḥ prahartā māṃ na paśyati || 151 ||</l>
</lg>
<p>nātha ! tava virahaṃ duḥsahamapyahaṃ sahiṣye yāpayāmi | kiṃ tu a[darśanasādhana]mañjanaṃ kiñcinme dehi | kiṃ tena ? yenādṛśyāñjanenākte spṛṣṭe netre yasyāstāṃ māṃ na paśyati kandarpaḥ kāmaḥ prahartā hantā | apaśyataḥ kathaṃ praharediti ||</p>
</div><!-- sūtra !-->
<div type="sūtra" n="152">
<p>tatprakāśayati—</p>
<lg type="mūla" xml:id="KāĀ.2.152">
  <l>duṣkaraṃ jīvitopāyamupanyasyoparudhyate |</l>
  <l>patyuḥ prasthānamityāhurupāyākṣepamīdṛśam || 152 ||</l>
</lg>
<p>duṣkaraṃ durlabhaṃ jīvitasyopāyaṃ adṛśyāñjanarūpamupanyasya patyuḥ prasthānamuparudhyate iti hetorīdṛśamupāyākṣepamāhustadvida iti ||<note place="app" xml:lang="sa-Latn">atra
<lg>
  <l>mugdhā kāntasya yātroktiśravaṇādeva mūrchitā |</l>
  <l>budhvā vakti priyaṃ dṛṣṭvā kiṃ cireṇāgato bhavān ||</l>
</lg>
<lg>
  <l>iti tatkālasaṃbhūtamūrchayāttipyate gatiḥ |</l>
  <l>kāntasya kātarākṣyā yanmūrchākṣepaḥ sa īdṛśaḥ ||</l>
</lg>
iti ślokadvitayaṃ mūle kvacidadhikaṃ dṛśyate |</note>﻿</p>
<pb n="113"/>
</div><!-- sūtra !-->
<div type="sūtra" n="153">
<lg type="mūla" xml:id="KāĀ.2.153">
  <l>pravṛttaiva prayāmīti vāṇī vallabha ! te mukhāt |</l>
  <l>ayatāpi tvayedānīṃ mandapremṇā mamāsti kim || 153 ||</l>
</lg>
<p>vallabha ! te tava mukhāt pravṛttā eva tāvatprayāmīti vāṇī vacanam | tadevaṃ mandapremṇā mandaṃ premā asyeti nirapekṣeṇa tvayā kathañcit ayatā agacchatāpi satā[58a] idānīṃ mama kimasti kāryam ? na kiñcit | [manasi śithilādarasya tava] gamanamagamanaṃ cedānīṃ tulyamiti ||</p>
</div><!-- sūtra !-->
<div type="sūtra" n="154">
<p>tadvivṛṇoti—</p>
<lg type="mūla" xml:id="KāĀ.2.154">
  <l>roṣākṣepo 'yamudriktasnehaniryantraṇātmayā |</l>
  <l>saṃrabdhayā priyārabdhaṃ prayāṇaṃ yannivāryate || 154 ||</l>
</lg>
<p>yad yasmāt udriktenādhimātreṇa snehena niryantraṇa uddāmaḥ ātmā cittaṃ yasyāḥ tayā ata eva saṃrabdhayā āviṣkṛtaroṣayā priyeṇārabdhaṃ kartumabhipretaṃ prayāṇaṃ nivāryate | tasmādayamīdṛśo roṣākṣepaḥ, kopāveśena niṣedhāditi ||</p>
</div><!-- sūtra !-->
<div type="sūtra" n="155">
<lg type="mūla" xml:id="KāĀ.2.155">
  <l>nāghrātaṃ na kṛtaṃ karṇe strībhirmadhuni nārpitam |</l>
  <l>tvaddviṣāṃ dīrghikāsveva viśīrṇaṃ jīrṇamutpalam || 155 ||</l>
</lg>
<p>strībhirnāghrātaṃ na ca karṇe kṛtaṃ śravaṇāvataṃsakṛtye niyuktam | madhuni ca nārpitam | etāvānevotpalasyopayogaḥ | kevalaṃ tava dviṣāmarātīnāṃ hatānāṃ dīrghikāsveva śūnyāsu viśīrṇaṃ parikṣataṃ jīrṇaṃ pariṇataṃ utpalamabhavaditi ||</p>
</div><!-- sūtra !-->
<div type="sūtra" n="156">
<p>tadāviṣkaroti—</p>
<lg type="mūla" xml:id="KāĀ.2.156">
  <l>asāvanukrośākṣepaḥ sānukośamivotpale |</l>
  <l>vyāvṛtya karma tadyogyaṃ śocyāvasthopavarṇanāt || 156 ||</l>
</lg>
<p>asau tādṛśaḥ anukrośākṣepo jñeyaḥ | kutaḥ ? utpale utpalaviṣaye sānukrośamiva sakaruṇamiva | utpale 'cetane sākṣādanukrośābhāvādiva [śabda] prayogaḥ | vyāvartanakriyāviśeṣaṇaṃ caitat | yadāha—tasyotpalasya yogyamuciṃtaṃ karma ghrāṇādi vyāvṛtya nirākṛtya nāghrātamityādinā śocyāyāḥ kriyāpadasyāvasthāyā viśīrṇatvāderupadarśanāditi ||<note place="app" xml:lang="sa-Latn">atra amṛtātmanītyādi <ref cRef="KāĀ.2.159-160">[2. 159-60]</ref> ślokadvayamiti kecit ||</note></p>
</div><!-- sūtra !-->
<pb n="114"/>
<div type="sūtra" n="157">
<lg type="mūla" xml:id="KāĀ.2.157">
  <l>artho na sambhṛtaḥ kaścinna vidhā kācidarjitā |</l>
  <l>na tapaḥ sañcitaṃ kiñcid gataṃ ca sakalaṃ vayaḥ || 157 ||</l>
</lg>
<p>kañcid vivakṣito 'rtho dhanaṃ na sambhṛtaḥ nopārjitaḥ | vidyāpi kācit ānvīkṣikyādirnārjitā | tapaśca dharmaḥ kiñcit abhimataṃ na sañcitam | gatam atītaṃ ca sakalaṃ vayaḥ puruṣāyuṣam apuruṣārthopayogena | kimevamātmaivamātmanā vañcitaḥ ||</p>
</div><!-- sūtra !-->
<div type="sūtra" n="158">
<p>tadvibhajate—</p>
<lg type="mūla" xml:id="KāĀ.2.158">
  <l>asāvanuśayākṣepo yasmādanuśayottaram |</l>
  <l>arthārjanādervyāvṛttirdarśiteha gatāyuṣā || 158 ||</l>
</lg>
<p>yasmāt arthasyārjanamādiryasya vidyārjanādeḥ tasya vyāvṛttiḥ abhāvaḥ [darśitā] katham ? anuśayaḥ paścātāpa uttaro 'dhiko yasmin darśana iti kriyāviśeṣaṇam | gatāyuṣā gatavayasā puṃsā kenacit | tasmāt asau īdṛśo 'nuśayākṣepa iti ||</p>
</div><!-- sūtra !-->
<div type="sūtra" n="159">
<lg type="mūla" xml:id="KāĀ.2.159">
  <l>amṛtātmani padmānāṃ dveṣṭari snigdhatārake |</l>
  <l>mukhendau tava satyasminnapareṇa kimindunā || 159 ||</l>
</lg>
<p>tava mukhe indau sati asmin pratyakṣavartini itareṇa mukhena indunā kimadhikaṃ kāryam ? na kiñcit | amṛtamivātmā svarūpamekāntaprītikaratvāt yasya mukhendoḥ sa tathā | amṛtaṃ sudhaiva [58b] ātmā yasyendoriti śabdaśleṣaḥ | padmānāṃ dveṣṭā mukhenduḥ tatsadṛśatvādinduśca tatsaṃ[ko]cakāritvāt | ayamapi śabdaśleṣaḥ | snigdhe rakte tārake netramadhyabhāge tato vā samudāyopalakṣaṇāccakṣuṣī yasya mukhendoḥ | snigdhāḥ tārakā rohiṇyādayo yasyendoriti śabdaśleṣa eva | evama[kṣī]ṇaguṇe mukheṇe mukhendau sati kimitareṇenduneti pratyāmnāyaḥ ||</p>
</div><!-- sūtra !-->
<div type="sūtra" n="160">
<p>tad vyācaṣṭe—</p>
<lg type="mūla" xml:id="KāĀ.2.160">
  <l>iti mukhendurākṣipto guṇān gauṇenduvartinaḥ |</l>
  <l>tatsamān daśayitveha śliṣṭākṣepastathāvidhaḥ || 160 ||</l>
</lg><pb n="115"/>
<p>iti evaṃ tatsamān mukhendusādhāraṇān guṇān amṛtātmatvādīn gauṇe mukhendau vartamānān darśayitvā pratipādya mukhendurākṣiptaḥ kiminduneti | tasmāt śliṣṭākṣepaḥ tathāvidhaḥ tādṛśo 'vagantavyaḥ śleṣaprayogāditi ||</p>
</div><!-- sūtra !-->
<div type="sūtra" n="161">
<lg type="mūla" xml:id="KāĀ.2.161">
  <l>kimayaṃ śaradambhodaḥ kiṃ vā haṃsakadambakam |</l>
  <l>rutaṃ nū purasaṃvādi śrūyate tanna toyadaḥ || 161 ||</l>
</lg>
<p>ayaṃ dṛśyamānaḥ kiṃ śaradi śarado vā ammodaḥ, kiṃ vā āhosvit haṃsānāṃ kadambakaṃ vṛndamidam ? bhavatu, viditam | nūpuraninādasadṛśamanurutaṃ śrūyate yataḥ, tat tasmāt nāyaṃ toyadaḥ kiṃ tu haṃsakadambakameveti ||</p>
</div><!-- sūtra !-->
<div type="sūtra" n="162">
<p>tat kathayati—</p>
<lg type="mūla" xml:id="KāĀ.2.162">
  <l>ityayaṃ saṃśayākṣepaḥ saṃśayo yannivartyate |</l>
  <l>dharmeṇa haṃsasulabhenāspṛṣṭaghanajātinā || 162 ||</l>
</lg>
<p>yat yasmāt saṃśayaḥ, śaradambhodo haṃsakadambakaṃ veti sandeho na nivartyate haṃse haṃsena vā sulabhena tatraiva sambhavāt | dharmeṇa guṇena nūpurasaṃvādinā rutenāspṛṣṭā tatrāsambhavāt, ghanajātiḥ megho yena tena hetunā kartṛbhūtena vā | tasmādityayamīdṛśaḥ saṃśayākṣepa iti ||</p>
</div><!-- sūtra !-->
<div type="sūtra" n="163">
<lg type="mūla" xml:id="KāĀ.2.163">
  <l>citramākrāntaviśvo 'pi vikramaste na tṛpyati |</l>
  <l>kadā vā dṛśyate tṛptirudīrṇasya havirbhujaḥ || 163 ||</l>
</lg>
<p>citramadbhatametat | ākrāntamamibhūtaṃ viśvaṃ jagadyena sa tathābhūto 'pi tava vikramaḥ śauryaṃ na tṛpyati nābhilāṣaparyantamadhigacchati | athavā kiṃ citram ?  udīrṇasyādhimātrasya havirbhujo 'gneḥ kadā tṛptirdṛśyate ? na kadācit | tathā vikramastava jagadākramyāpi na tṛpyatīti yojyam |</p>
</div><!-- sūtra !-->
<div type="sūtra" n="164">
<p>tad vyācaṣṭe—</p>
<lg type="mūla" xml:id="KāĀ.2.164">
  <l>ayamarthāntarākṣepaḥ prakrānto yannivartyate |</l>
  <l>vismayo 'rthāntarasyeha darśanāt tatsadharmaṇaḥ || 164 ||</l>
</lg><pb n="116"/>
<p>yat yasmātprakrāntaḥ prastuto vismayo nivartyate arthāntarasyāgneḥ | tena vikrameṇa sadharmaṇastulyasya darśanādavagamāt | tato 'rthāntarākṣepo 'yam, arthāntareṇa tādṛśena vismayasya niṣedhāditi ||</p>
</div><!-- sūtra !-->
<div type="sūtra" n="165">
<lg type="mūla" xml:id="KāĀ.2.165">
  <l>na stūyase narendra ! tvaṃ dadāsīti kadācana |</l>
  <l>svameva matvā gṛhṇanti yatastvaddhanamarthinaḥ || 165 ||</l>
</lg>
<p>narendra, dadāsi tvaṃ dhanamarthibhya iti kathañcana kenāpi prakāreṇa na stūyase | kiṃ kāraṇam ? yataḥ kāraṇāt [59a] tava dhanamarthinaḥ svam ātmīyameva matvā gṛhṇanti | nāsyedaṃ dhanam asmākamevedam, vayamupabhoktāraḥ kevalamasmadarthaṃ rakṣati | yadvā asya dhanaṃ tadasmākamapi sarvasādhāraṇavibhavatvādasyeti ||</p>
</div><!-- sūtra !-->
<div type="sūtra" n="166">
<p>tad bravīti—</p>
<lg type="mūla" xml:id="KāĀ.2.166">
  <l>ityevamādirākṣepo hetvākṣepa iti smṛtaḥ |</l>
  <l>anayaiva diśānye 'pi vikalpāḥ śakyamūhitum || 166 ||</l>
</lg>
<p>ityevamanantaroktaḥ prakāraḥ ādiryasyeti evamādirākṣepaḥ hetvākṣepa iti smṛtaḥ tajjaiḥ | hetūpanyāsena niṣedhāt | śeṣānākṣepavikalpānatidiśanti gamayanti | anayaiva anantaradarśitayā diśā ākṣepavikalpagatyā anye 'pyanuktā vikalpā ākṣepaprabhedā ūhitumanugantuṃ śakyam |</p>
<p>nanu vācyaliṅgatvāt tavyādeḥ vikalpo ityapekṣya śakyā iti yuktam | ucyate, iha śakyamiti sāmānyavivakṣayā prayujyate | tataḥ kiṃ śakyamiti viśeṣāpekṣāyāṃ vikalpā iti saṃ[bha]nsyate | tatra yadyapi bahutvaṃ puṃstvaṃ ca gamyate, tathāpi padasaṃskārakālāpekṣitamantaraṅgamavyaktapuṃstvam, ekavacanaṃ ca uttarakālabhāvi | tena bahiraṅgaṃ bahuvacanaṃ cana bādhituṃ śaknoti | ayaṃ ca nyāyo 'nyatrāpi yathāsambhavamanusartavya iti ||</p>
<p>te caivamabhyūhyāḥ—
<q><lg>
  <l>kācideṣā surastrīṇāṃ kathañcidiha dṛśyate |</l>
  <l>nākalokāśrayā naiṣā nimeṣābhijñalocanā ||</l>
  <label>viparyāsākṣepaḥ ||</label>
</lg>
<pb n="117"/>
<lg>
  <l>iyamādyā vidheḥ sṛṣṭirmartyastrīṣu vilokyate |</l>
  <l>rūpamīdṛk kutastāsāmiyaṃ kācitsurāṅganā ||</l>
  <label>niścayākṣepaḥ ||</label>
</lg>

<lg>
  <l>na prasīdasi tanvaṅgi ! prāṇairapi mamārpitaiḥ |</l>
  <l>kimataḥ paramādeyaṃ yadevamapi niṣṭhurā ||</l>
  <label>prasādākṣepaḥ ||</label>
</lg></q> evamapare 'pyākṣepavikalpāḥ samunneyāḥ ||</p>
</div><!-- sūtra !-->

<trailer>|| ityākṣepacakram ||</trailer>
</div><!-- sūtra !-->

<div type="sūtra" n="167-177"> <!-- arthāntaranyāsacakra !-->
<div type="sūtra" n="167">
<p>arthāntaranyāsamupanyasyati—</p>
<lg type="mūla" xml:id="KāĀ.2.167">
  <l>jñeyaḥ so 'rthāntaranyāso vastu prastutya kiñcana |</l>
  <l>tatsādhanasamarthasya nyāso yo 'nyasya vastunaḥ || 167 ||</l>
</lg>
<p>vivakṣitaṃ kiñcidvastu artharūpaṃ prastutyābhidhāya tasya prastutasya vastunaḥ sādhane samarthasya yogyasyānyasya vastunaḥ kasyacit nyāsaḥ prayogo yaḥ, sa evaṃlakṣaṇo 'rthāntaranyāso nāmālaṅkāro jñeyaḥ pratipattavyaḥ | prativastūpamā[yā] asya ca ko bhedaḥ ubhayatrāpyarthāntaropanyāsāt ? mahān bhedaḥ | tatra hi sadṛśasyārthāntarasyopanyāsaḥ kevala[59b]mapekṣate, na sādhanabhūtasya | atra tu sādhanarūpasyaivārthāntarasya | sādṛśyaṃ bhavatu mā [vā] bhūt, na tadapekṣate | ata evoktaṃ tatsādhanasamarthasyeti ||</p>
</div><!-- sūtra !-->
<div type="sūtra" n="168">
<p>evaṃlakṣaṇo 'rthāntaranyāsaḥ kiṃprabheda ityāha—</p>
<lg type="mūla" xml:id="KāĀ.2.168">
  <l>viśvavyāpī viśeṣasthaḥ śleṣāviddho virodhavān |</l>
  <l>ayuktakāro yuktātmā yuktāyukto viparyayaḥ || 168 ||</l>
</lg>
<p>viśvaṃ jagatsarvaṃ vyāpnoti sarvatra sambhavāditi viśvavyāpī | viśeṣe kvacit viṣaye tiṣṭhati na viśvaṃ vyāpnoti viśeṣasthaḥ | śleṣaḥ ekārthatā ekaśabdatā vā tenāviddho 'nugataḥ śleṣāviddhaḥ | virodhaḥ parasparavyāghāto vidyate 'sminniti virodhavān | ayuktam anucitaṃ karotīti ayuktakārī | ayukta ityarthaḥ | yuktaḥ samucitaḥ<pb n="118"/>
ātmā svarūpaṃ yasya sa tathā | yukta iti yāvat | yuktaścāsau kathañcidayuktaśceti yuktāyuktaḥ | viparyayo 'yuktayukta iti ||</p>
</div><!-- sūtra !-->
<div type="sūtra" n="169">
<lg type="mūla" xml:id="KāĀ.2.169">
  <l>ityevamādayo bhedāḥ prayogeṣvasya lakṣitāḥ |</l>
  <l>udāharaṇamālaiṣāṃ rūpayuktyai nidarśyate || 169 ||</l>
</lg>
<p>ityevam anantarokto vicitro bheda ādiryeṣāṃ yathāsambhavamavirodhādīnāṃ te bhedāḥ vikalpāḥ prayogeṣu kāvyeṣu lakṣitāḥ dṛṣṭāḥ kavibhiḥ asya arthāntaranyāsasya sambandhinaḥ | eṣāṃ bhedānāṃ rūpasya svabhāvasya yuktyai pratyavagamārtham | udāharaṇānāṃ prayogāṇāṃ mālā vargo nidarśyate iti ||</p>
</div><!-- sūtra !-->
<div type="sūtra" n="170">
<lg type="mūla" xml:id="KāĀ.2.170">
  <l>bhagavantau jagannetre sūryācandvamasāvapi |</l>
  <l>paśya gacchata evāstaṃ niyatiḥ kena laṅghyate || 170 ||</l>
</lg>
<p>bhagavantau guṇarāśā | jagato lokasya netra cakṣuṣī, prakāśakaratvāt | sūryācandramasāvapi, kimutānyad vastujātam ? astamudayaviparyayamabhāvaṃ gacchata eva | na punastatraiva tiṣṭhataḥ | paśya | kathametat ? kimatra citram ! niyatirbhāvānāmanapāyinī vyavasthā kācit, udayaḥ sarva eva vyayaniṣṭha iti | sā kena nāma vastunā laṅghya vikramituṃ śakyate ? na kenacit | sarvameveha vastūditamavaśyaṃ vyeti | tataḥ sūryācandramasorapi tathābhāvo nādbhuta iti prastutaṃ vastu sādhitam | ayaṃ ca viśvavyāpī, tathābhāvasya sarvatragatvāditi ||</p>
</div><!-- sūtra !-->
<div type="sūtra" n="171">
<lg type="mūla" xml:id="KāĀ.2.171">
  <l>payomucaḥ parītāpaṃ harantyeva śarīriṇām |</l>
  <l>nanvātmalābho mahatāṃ paraduḥkhopaśāntaye || 171 ||</l>
</lg>
<p>ete payomuco meghāḥ śarīriṇāṃ sthāvarajaṅgamānāṃ parītāpaṃ jvaraṃ haranti śamayanti | kimetat ? na hi teṣāmamī kiñcitpratyupakurvanti | kimevamucyate ? nanu prasiddhāvanumatau vā | mahatām uttā[nā]nāṃ na kṣudrāṇāṃ teṣāmātmakalyāṇe 'pyakalpatvāt [60a] ātmalābha udayaḥ pareṣāṃ sarveṣāmeva sambhūtānāmasambhūtānāṃ ca duḥkhasya tāpasya upaśāntaye nivartanārthaṃ jāyate | sthitireṣā mahatām | idameva ca teṣāṃ māhātmyam | anyathā svārthapare jagati kasteṣāṃ viśeṣo yadi te 'pi tathaiva syuḥ ? tataḥ payomucaḥ<pb n="119"/>pratyupakāranirapekṣāḥ jagattāpaṃ nudantīti upapāditam | ayaṃ ca viśeṣastho mahatāmeva tathātvāt [na] viśvavyāpīti ||</p>
</div><!-- sūtra !-->
<div type="sūtra" n="172">
<lg type="mūla" xml:id="KāĀ.2.172">
  <l>utpādayati lokasya prītiṃ malayamārutaḥ |</l>
  <l>nanu dākṣiṇyasampannaḥ sarvasya bhavati priyaḥ || 172 ||</l>
</lg>
<p>malayamāruto dakṣiṇaḥ pavanaḥ lokasya jagataḥ prītimutpādayati | kiṃ punaḥ kāraṇaṃ yenāyaṃ sarveṣāṃ priya iti sādhayannāha- nanvityādi | nanvityanumatau | dākṣiṃṇyaṃ paracchandānuvartitvam | sarvaprītijananānuguṇo guṇaḥ pauruṣeyaḥ, dakṣiṇadeśabhavatvaṃ ceti śabdaśleṣaḥ | tena sampannaḥ subhagaḥ sarvasya janasya priyo bhavati | na kasyacidapriyaḥ | kathamanukūlavartī kasyacidapriyo 'prītikaraḥ syāt | tasmānmalayajamāruto dakṣiṇaḥ sarveṣāṃ prītiṃmutpādayatīti samarthitam | ayaṃ ca śleṣāviddho dākṣiṇyasaṃpanna ityasya śliṣṭatvāduktena vidhineti ||</p>
</div><!-- sūtra !-->
<div type="sūtra" n="173">
<lg type="mūla" xml:id="KāĀ.2.173">
  <l>jagadānandayatyeṣa malino 'pi niśākaraḥ |</l>
  <l>anugṛhṇāti hi parān sadoṣo 'pi dvijeśvaraḥ || 173 ||</l>
</lg>
<p>eṣa niśākaraścandro malino 'pi kalaṅkayogāt aśuddho 'pi jagat lokamāhlādayati prīṇayati | viruddhametat, kathaṃ sakalaṅkaḥ prītikaro 'doṣasya tathābhāvāt | tatsādhayatibhavatyevam | hiḥ yasmādarthe | yataḥ sadoṣo 'pi kathañcit kalaṅkavānapi na kevalamadoṣaḥ | dvijeśvaraścandro vipraśceti śleṣaḥ | sa tviha tu na vivakṣitaḥ, virodhasyaivābhidhitsitatvāt | anugṛhṇāti upakaroti hlādayati parān dharmopadeśādinā | tasmānmalino 'pi niśākaro jagadāhlādayatītyupapadyate | ayaṃ ca virodhavān | uktena vidhinā virodhadarśanāditi ||</p>
</div><!-- sūtra !-->
<div type="sūtra" n="174">
<lg type="mūla" xml:id="KāĀ.2.174">
  <l>madhupānakalāt kaṇṭhānnirgato 'pyalināṃ dhvaniḥ |</l>
  <l>kaṭurbhavati karṇasya kāmināṃ pāpamīdṛśam || 174 ||</l>
</lg>
<p>madhunaḥ kusumāsavasya pānena kalānmadhurāt kaṇṭhānnirgato 'lināṃ madhulihāṃ madhuro 'pi dhvaniḥ kāmināṃ virahiṇā [60b]mapi karṇasya kaṭurudvejanīyo 'tyantotkaṇṭhākaratvād bhavati | etaccāyuktam | kathamīdṛśaḥ prītikaro dhvaniḥ udvejayati tatsādhyate-<pb n="120"/>kiṃ na yuktam, yataḥ pāpamīdṛśaṃ kāmināṃ rāgiṇām evaṃrūpaṃ karma yato 'yamevaṃvidho madhuro dhvaniḥ anyathā pratibhāti | kimatra kriyatām ! tasmātsambhavatyetaditi sādhitam | ayamayuktakārī madhurasya dhvaneḥ udvegahetutvāyogāditi ||</p>
</div><!-- sūtra !-->
<div type="sūtra" n="175">
<lg type="mūla" xml:id="KāĀ.2.175">
  <l>ayaṃ mama dahatyaṅgamambhojadalasaṃstaraḥ |</l>
  <l>hutāśanapratinidhirdāhātmā nanu yujyate || 175 ||</l>
</lg>
<p>ambhojānāṃ kamalānāṃ dalāni patrāṇi teṣāṃ tanmayo vā saṃstaraḥ talpam | ayam anubhūyamānaḥ mama aṅgaṃ dehaṃ dahati tāpayati | yuktaṃ caitat | katham ? hutāśanasya agneḥ pratinidhiḥ sadṛśaḥ pāṭalatvāt dāhātmā dāhasvabhāvo raktapadmapatrasaṃstaro yujyate nanviti sādhitam | ayaṃ ca yuktātmā kathitena vidhinā dāhakatvayogāditi ||</p>
</div><!-- sūtra !-->
<div type="sūtra" n="176">
<lg type="mūla" xml:id="KāĀ.2.176">
  <l>kṣiṇotu kāmaṃ śītāṃśuḥ kiṃ vasanto dunoti mām |</l>
  <l>malinācaritaṃ karma surabhernanvasāmpratam || 176 ||</l>
</lg>
<p>kāmaṃ nāmābhyupagame śītāṃśuścandraḥ māṃ kṣiṇotu tāpayatu yuktametat | vasantaḥ kiṃ kasmāt māṃ dunoti tāpayati ? naitad yuktam | idaṃ tvayuktamiti sādhayannāhamalinetyādi | malinena kalaṅkinā śītāṃśunā ācaritam anuṣṭhitaṃ karma kriyā tāpalakṣaṇam asāmpratam ayuktam | nanu kasya ? surabhervasantasya surabheścābhilaṣitasyeti śleṣaḥ | kathaṃ duṣṭānuṣṭhitaṃ karma nirdoṣo juṣati | tasmāt kṣiṇotu śītāṃśuḥ | vasantaḥ kiṃ dunotīti pūrvaṃ samarthitam | ayaṃ yuktāyuktaḥ, śītāṃśunā tāpasya yogāt vasantenāyogāduktena vidhineti ||</p>
</div><!-- sūtra !-->
<div type="sūtra" n="177">
<lg type="mūla" xml:id="KāĀ.2.177">
  <l>kumudānyapi tāpāya kimaṅga ! kamalākaraḥ |</l>
  <l>nahīndugṛhyeṣūgreṣu sūryagṛhyo mṛdurbhavet || 177 ||</l>
</lg>
<p>tāpāya pīḍa़ārthaṃ kalpante | ayuktametaditi apiśabdenāyogaḥ sūcyate | candrapakṣāṇāṃ tāpakāritvāyogāt | kimaṅga kiṃ punaḥ kamalākaraḥ tāpāya na bhavet | bhavatyeva | yuktametat | kiṃ tadayuktamidaṃ tu yuktamiti sādhayati- nahītyādi | indoḥ ekāntaśītasya gṛhyeṣu pakṣeṣu kumudeṣūgreṣu tāpakāriṣu, sūryasya ekāntataptasya gṛhyaḥ āyattaḥ<pb n="121"/>
kamalākaro mṛduḥ śīto bhavet | kathamevaṃ sambhavāt ? tasmāt kusudānāṃ tāpakaratvam ayuktam | kamalākarasya tu yuktamiti sādhitam | ayaṃ tu viparyayo yuktāyukta iti ||</p>
<p>[61a] ādigrahaṇasaṃgṛhītāḥ kecidbhedā udāhriyante ||
<q><lg>
  <l>sukhāya sudhiyāṃ lakṣmīrna kadācidaśarmaṇe |</l>
  <l>kimuta śrīḥ sukhaprāptye jāyate na vipaścitām ||</l> <label>aviruddho 'yam ||</label>
</lg>
<lg>
  <l>sukhāya vipadaḥ santu sampado 'pi sukhāya te |</l>
  <l>durnayaprasthitānāṃ hi sampado 'pi vipattayaḥ ||</l> <label>aviruddhaviruddho 'yam ||</label>
</lg>
<lg>
  <l>apakāro 'pyupātteṣu hitāya kimu satkṛtiḥ |</l>
  <l>kṛpādhyāsitacittānāmīdṛśī mahatāṃ sthitiḥ ||</l>
</lg></q>
evamanyepyādiśabdasaṃgṛhītāḥ prabhedā ūhitavyā iti ||</p>
</div><!-- sūtra !-->
<trailer>|| arthāntaranyāsacakram ||</trailer>
</div><!-- sūtra !-->

<div type="sūtra" n="178-">
<div type="sūtra" n="178">
<p>vyatirekamāviṣkurvannāha—</p>
<lg type="mūla" xml:id="KāĀ.2.178">
  <l>śabdopātte pratīte vā sādṛśye vastunordvayoḥ |</l>
  <l>tatra yad bhedakathanaṃ vyatirekaḥ sa kathyate || 178 ||</l>
</lg>
<p>vivakṣitayoḥ kayościd dvayorvastunorarthayoḥ sādṛśye kathañcit tulyatve śabdena vācakena sākṣādupātte pratipādite sati śabdādvā upātte gṛhīte pratipattipratīte vā | aśabdopātte 'pi śabdopāttārthabalāt prakaraṇādervā jñāne na kevalaṃ śabdopātte | dvayī khalu pratītiḥ sambhavati | śābdī naiyāyikī ca, anyathā pratītyasaṃbhavāt | yaduktam—
<cit><quote>
  <l>nahi pratītiḥ sulabhā śabdanyāyavilaṅghinīiti |</l>
</quote> <ref cRef="KāĀ.1.75">[1. 75]</ref></cit></p>
<p>tatra tayorvastunorviṣaye bhedasya kasyacidviśeṣaṇasya tatsambandhinaḥ kathanamabhidhānaṃ yadītyanūdya sa vyatirekaḥ kathyata iti vidhīyate ||</p><pb n="122"/>
</div><!-- sūtra !-->
<div type="sūtra" n="179">
<p>tamudāharannāha—</p>
<lg type="mūla" xml:id="KāĀ.2.179">
  <l>dhairyalāvaṇyamāhātmyapramukhaistvamudanvataḥ |</l>
  <l>guṇaistulyo 'si bhedastu vapuṣaivedṛśena te || 179 ||</l>
</lg>
<p>dhairyaṃ nirvikāratvaṃ lāvaṇyaṃ saundaryaṃ lavaṇarasatvaṃ ca māhātmyaṃ guṇalakṣaṇaṃ vaipulyaṃ ca pramukham ādiryeṣāmevamādīnāṃ tairguṇaiḥ tvaṃ vivakṣitaḥ kaścit | udanvataḥ samudrasya tulyo 'si | sādṛśyamuktam | bhedaṃ darśayannāha- bhedastvityādi | bhedastu viśeṣako vapuṣā īdṛśena dṛśyamāne[na] karacaraṇādimatā rucireṇa vapuṣā śarīreṇaiva nānyathā | tasyedṛśaṃ vapurnāstīti ||</p>
</div><!-- sūtra !-->
<div type="sūtra" n="180">
<p>tad vyācaṣṭe—</p>
<lg type="mūla" xml:id="KāĀ.2.180">
  <l>ityekavyatireko 'yaṃ dharmeṇaikatravartinā |</l>
  <l>pratītiviṣayaprāpterbhedasyobhayavartinaḥ || 180 ||</l>
</lg>
<p>ityevaṃprakāro yaḥ so 'yamekavyatireko vijñeyaḥ | kutaḥ ? ekatravartinā puṃsi ekatra vartamānena dharmeṇa svabhāvenedṛśena vapurātmanā śabdopāttena hetunā ubhayavartinaḥ puruṣodanvatoḥ, tasya bhedasya viṃsadṛśatvasya pratīteḥ | [61b] pratītirvā viṣayo gocaraḥ, tasya tatra vā prāpteḥ kāraṇāt | pratīyamānatvāditi yāvat ||</p>
</div><!-- sūtra !-->
<div type="sūtra" n="181">
<lg type="mūla" xml:id="KāĀ.2.181">
  <l>abhinnavelau gambhīrāvamburāśirbhavānapi |</l>
  <l>asāvañjanasaṃkāśastvaṃ tu cāmīkaracchaviḥ || 181 ||</l>
</lg>
<p>amburāśiḥ sāgaraḥ | bhavānapi tvaṃ cābhinnavelau | abhinnā anatikrāntā velā maryādā yābhyāmiti | gambhīrāvagādhasvabhāvāviti sādṛśyam | bhedamāhaasāvamburāśirañjanasaṃkāśaḥ añjanena tulyaḥ | kṛṣṇa iti yāvat | tvaṃ tu bhavān punaḥ cāmīkarasya suvarṇasyeva cchavirvarṇo 'syeti cāmīkaracchavirgaura iti yāvat ||</p>
</div><!-- sūtra !-->
<div type="sūtra" n="182">
<p>tadvivṛṇoti—</p>
<lg type="mūla" xml:id="KāĀ.2.182">
  <l>ubhayavyatireko 'yamubhayorbhedakau guṇau |</l>
  <l>kārṣṇyaṃ piśaṅgatā cobhau yat pṛthag darśitāviha || 182 ||</l>
</lg><pb n="123"/>
<p>yat yasmātkārṣṇyaṃ śyāmatvaṃ piśa[ṅga]tā gauratvaṃ cetyetau guṇau dharmau ubhayoramburāśipuruṣayorasādhāraṇatvena bhedakau visadṛśatvakarau pṛthag darśitau śabdenopāttau iha prayoge, tasmādayamubhayavyatirekaḥ pratipattavya iti ||</p>
</div><!-- sūtra !-->
<div type="sūtra" n="183">
<lg type="mūla" xml:id="KāĀ.2.183">
  <l>tvaṃ samudraśca durvārau mahāsattvau satejasau |</l>
  <l>iyatā yuvayorbhedaḥ sa jalātmā paṭurbhavān || 183 ||</l>
</lg>
<p>tvaṃ bhavān samudraśca yuvāṃ durvāro | duṣkaraṃ vāḥ pānīyaṃ yasya samudrasya, puruṣastu durvāro 'vyāhataprasaraḥ | śabdaśleṣaḥ | mahāsattvau mahāntaḥ sattvāḥ makarādayaḥ | mahānti vā satvāni yatra samudre | mahātsatvaṃ vīryaṃm yasya puṃsaḥ | śabdaśleṣaḥ | satejasau saha tejasā vahninā vāḍavena vartate samudraḥ | puruṣastu saha tejasā anubhāvena vartate | atrāpi śabdaḥ śliṣyate | sāmyametat bhindannāha | iyatā etāvanmātreṇa yuvayoḥ samudrasya tava ca bhedo vailakṣaṇyaṃ lakṣyate | samudro jalātmā jalamudakamātmā yasya jaḍaścācidrūpa ātmā yasyeti śabdacchalam | bhavān paṭuḥ kuśalaḥ prāpta iti ||</p>
</div><!-- sūtra !-->
<div type="sūtra" n="184">
<p>tadvibhajate—</p>
<lg type="mūla" xml:id="KāĀ.2.184">
  <l>sa eṣa śleṣarūpatvāt saśleṣa iti gṛhyatām |</l>
  <l>sākṣepaśca sahetuśca darśyate tadapi dvayam || 184 ||</l>
</lg>
<p>sa eṣa īdṛśo vyatirekaḥ saha śleṣeṇa vartate saśleṣa ityevaṃ gṛhyatāṃ vyavahriyatām | kutaḥ śleṣo yathoktarūpaḥ svabhāvo yasya tasya bhāvaḥ tasmāt | sahākṣepeṇa saha ca hetunā tiṣṭhatīti sākṣepaśca sahetuśceti dvāvaparau vyatirekau vidyete | tadapyetad dvayaṃ na kevalamanyat | darśyate udāhriyate ||</p>
</div><!-- sūtra !-->
<div type="sūtra" n="185">
<lg type="mūla" xml:id="KāĀ.2.185">
  <l>sthitimānapi dhīro 'pi ratnānāmākaro 'pi san |</l>
  <l>tava kakṣyāṃ na yātyeva malino makarālayaḥ || 185 ||</l>
</lg>
<p>bhavāniva sthitimān maryādāvānapi dhīro 'pi nirvikāro 'pi ratnānāṃ muktāprabālānām ākaro nilayo 'pi san tava kakṣyāṃ samatāṃ na yātyeva makarālayaḥ | samudro malinaḥ aśuddhaḥ | tvaṃ tu pariśuddha iti sākṣepo 'yamīdṛśo vyatirekaḥ pratipattavyaḥ | na yātīti niṣedhanāditi ||</p>
</div><!-- sūtra !-->
<pb n="124"/>
<div type="sūtra" n="186">
<lg type="mūla" xml:id="KāĀ.2.186">
  <l>vahannapi mahīṃ kṛtsnāṃ saśailadvīpasāgarām |</l>
  <l>bhartṛbhāvādbhujaṅgānāṃ śeṣastvatto nikṛṣyate || 186 ||</l>
</lg>
<p>śailaiḥ samantakūṭādibhirdvīpaiḥ siṃhalapramukhaiḥ sāgarairdakṣiṇaprabhṛtibhiḥ saha vartamānāṃ kṛtsnām aśeṣāṃ mahīṃ tvamiva vahan bibhraditi śleṣaḥ | [śeṣaḥ] phaṇipatiranantaḥ tvatto nikṛṣyate hīyate, bhavāneva tato 'tiricyate | kutaḥ ? bhujaṅgā nāgā viṭāśceti śabdacchalena doṣoktiḥ | teṣāṃ bhartṛbhāvāt svāmitvāt tasya | tvaṃ tu sādhūnāṃ bhartā iti saheturayaṃ vyatireko bhartṛbhāvāditi hetūpanyāsāt ||</p>
</div><!-- sūtra !-->
<div type="sūtra" n="187">
<p>śabdopātte pratīte vā sādṛśya <ref cRef="KāĀ.2.178">[2. 178]</ref> ityuktaṃ tatra kataro 'yaṃ vyatireka ityāha-</p>
<lg type="mūla" xml:id="KāĀ.2.187">
  <l>śabdopādānasādṛśyavyatireko 'yamīdṛśaḥ |</l>
  <l>pratīyamānasādṛśyo 'pyasti so 'nuvidhīyate || 187 ||</l>
</lg>
<p>śabdenopādānaṃ pratyaya upādīyate 'neneti śabdopādānaṃ yasya tat sādṛśyaṃ vastudvayasya tulyatvaṃ yatra vyatireke sa tathoktaḥ | ayaṃ prakāntaḥ | īdṛśaḥ uktaprakāraḥ pratipattavyaḥ | pratīyamānaḥ śabdopādānamantareṇa arthaprakaraṇādergamyamānaṃ sādṛśyaṃ yatra so 'pyasti vyatireko na kevalaṃ pūrvaḥ | sa pratīyamānasādṛśyo 'nuvidhīyate ||</p>
</div><!-- sūtra !-->
<div type="sūtra" n="188">
<p>idānīmudāhriyate—</p>
<lg type="mūla" xml:id="KāĀ.2.188">
  <l>tvanmukhaṃ kamalaṃ ceti dvayorapyanayorbhidā |</l>
  <l>kamalaṃ jalasaṃrohi tvanmukhaṃ tvadupāśrayam || 188 ||</l>
</lg>
<p>tava mukhaṃ kamalaṃ ceti [dve samāne hṛdye] vastunī, kāntyādyupacārāt pratīyamānasādṛśye, anayordvayoḥ bhidā bhedaḥ kathyate | kamalaṃ jale saṃrohati jāyate [iti] jalasaṃrohi | tava mukhaṃ tvadupāśrayaṃ tvamupāśrayo 'dhikaraṇaṃ yasyeti āśrayabhedakathanamanayorvaisādṛśyam | kāntyādinā tu sadṛśa iti ||</p>
</div><!-- sūtra !-->
<div type="sūtra" n="189">
<lg type="mūla" xml:id="KāĀ.2.189">
  <l>abhrūvilāsamaspṛṣṭamadarāgaṃ mṛgekṣaṇam |</l>
  <l>idaṃ tu nayanadvandvaṃ tava tadguṇabhūṣitam || 189 ||</l>
</lg>
<p>mṛgasyevekṣaṇaṃ bhruvorvilāso nartanaṃ vidyate 'sminniti bhrūvilāsamaspṛṣṭo 'svīkṛto madasya madakaro rāgo 'neneti | aspṛṣṭamadarāgamidaṃ pratyakṣam | tuśabdo bhedaṃ dyotayati |<pb n="125"/>
tava nayanayordvandvaṃ yugalaṃ tābhyāṃ bhrūvilāsamada[62b]rāgābhyāṃ bhūṣitamalaṃkṛtaṃ mṛgekṣaṇanayanadvandvayośca lohitādisādṛśyaṃ pratīyata iti ||</p>
</div><!-- sūtra !-->
<div type="sūtra" n="190">
<p>pūrvasya vyatirekasyāsya ca ko viśeṣa ityāha—</p>
<lg type="mūla" xml:id="KāĀ.2.190">
  <l>pūrvasmin bhedamātroktirasminnādhikyadarśanam |</l>
  <l>sadṛśavyatirekaśca punaranyaḥ pradarśyate || 190 ||</l>
</lg>
<p>pūrvasmin tvanmukhaṃ kamalaṃ cetyādau bhedo visadṛśatvamātrameva | atiśayaprakāśaśūnyatvāt | tasyoktiḥ kathanaṃ kamalaṃ jalasaṃrohi tvanmukhaṃ tvadupāśrayamiti | asmin prayoge punarādhikyasyātiśayasya darśanaṃ pratipādanaṃ pratipattirvā na pūrvavad bhedamātroktiḥ | bhrūvilāsādilakṣaṇo guṇo nayanadvandvasyāsti na mṛgekṣaṇasyeti ādhikyadarśanam | tasmādanayoḥ prayogayoḥ pratīyamānasādṛśyayorvyatireke samāne 'pi ayaṃ viśeṣaḥ sādṛśye vastudvayasya sāmye śabdopātte sati vyatirekaḥ sadṛśapakṣapātī | cakāraḥ kiñcidityarthe | punaranyaḥ kevalaṃ pūrvoktaḥ | śabdopāttasādṛśyo 'yaṃ cāparo viśiṣṭaḥ pradarśyata iti ||</p>
</div><!-- sūtra !-->
<div type="sūtra" n="191">
<lg type="mūla" xml:id="KāĀ.2.191">
  <l>tvanmukhaṃ puṇḍarīkaṃ ca phulle surabhigandhinī |</l>
  <l>bhramabhrdamaramambhojaṃ loladṛṣṭi mukhaṃ tu te || 191 ||</l>
</lg>
<p>tava mukhaṃ puṇḍarīkaṃ padmaṃ ca dve ime vastunī phulle prabuddhe surabhiriṣṭo gandho 'nayoriti surabhigandhinī | samāsānta ikāraḥ | śabdopāttamīdṛśaṃ sādṛśyaṃ tatpadaprayogāt | ata eva pratītasādṛśye vyatirekādhikāre 'smin kathamakasmādayamuttīrṇaḥ śabdopāttasādṛśyo vyatirekaḥ patita iti śaṅkāparihārārthaṃ punaḥ prastāvaṃ kartuṃ sādṛśyavyatirekaśca punaranyaḥ pradarśyata iti uktaṃ vivariṣyati | imaṃ vyatirekaṃ pūrvatretyādinā bhinatti | bhramantau bhramarau yasmin ambhoje tattathā lole cañcale dṛṣṭī cakṣuṣī yatra tādṛśaṃ mukhaṃ te tava | tuśabdo bhedaṃ dyotayati iti ||</p>
</div><!-- sūtra !-->
<div type="sūtra" n="192">
<lg type="mūla" xml:id="KāĀ.2.192">
  <l>candro 'yamambarottaṃso haṃso 'yaṃ toyabhūṣaṇaḥ |</l>
  <l>nabho nakṣatramālīdamidamutkumudaṃ payaḥ || 192 ||</l>
</lg>
<p>ayaṃ dṛśyamānaścandro 'mbarasya nabhasa uttaṃsaḥ śekharaḥ tatsadṛśatvāt | ayamadhyakṣo haṃsastoyasya bhūṣaṇo bhūṣayatīti nandigrahītyādinā lyuḥ | bhūṣaṇaṃ vā alaṅkāra<pb n="126"/>vastu karaṇe lyuṭ | nabha idamantarīkṣaṃ nakṣatramāli tārakādhāri | malamalladhāraṇe | nakṣatrāṇāṃ vā mālā vṛndaṃ vidyate asminniti matvarthīyaḥ | idamaparokṣaṃ payaḥ saraḥ udgatāni kumudāni asminnityutkumudamiti ||</p>
</div><!-- sūtra !-->
<div type="sūtra" n="193">
<p>[63a] ayaṃ ca pratītasādṛśyo vyatireko na punarvacanopāttasādṛśya iti darśayannāha—</p>
<lg type="mūla" xml:id="KāĀ.2.193">
  <l>pratīyamānasaukṣmyādisāmyayorviyadambhasoḥ |</l>
  <l>kṛtaḥ pratītaśuddhyośca medo 'smin candrahaṃsayoḥ || 193 ||</l>
</lg>
<p>saukṣmyamacchatvamādiryasya nīlatvādeḥ | tena tadeva vā sāmyaṃ sādṛśyam aśabdopāttam ambarādervastunaḥ tadavyabhicārādarthāt pratīyamānaṃ gamyamānaṃ yayostayorviyaccāmbhaśceti | viyadambhasorbhedo viśeṣaḥ kṛtaḥ | nakṣatramāli nabhaḥ payaḥ utkumudamiti sākṣāt pratipāditaḥ | pratītā nyāyalabdhā na vācanikī śuddhiḥ śauklyaṃ yayostayoḥ | haṃsaśca candraśceti tayoḥ haṃsacandrayorbhedaḥ | kutaḥ ? candro 'yamambarottaṃsaḥ haṃso 'yaṃ toyabhūṣaṇaḥ iti śabdopāttaḥ, na nyāyāt iti ||</p>
</div><!-- sūtra !-->
<div type="sūtra" n="194">
<p>nanvayamapi sādṛśyavyatireka eva, candrahaṃsayornabhaḥpayasośca śuddhyādinā sadṛśayoryathoktabhedakathanāt | tatkiṃ pūrvaka eva sādṛśyavyatireka ucyate ityāśaṅkyāha—</p>
<lg type="mūla" xml:id="KāĀ.2.194">
  <l>pūrvatra śabdavatsāmyamubhayatrāpi bhedakam |</l>
  <l>bhṛṅganetrāditulyaṃ tat sadṛśavyatirekatā || 194 ||</l>
</lg>
<p>pūrvatra tvanmukhaṃ puṇḍarīkaṃ cetyādau, ubhayatrāpi mukhe puṇḍarīke ca sādṛśyaṃ śabdavat | śabdo vācako 'smin iti śabdopāttamiti yāvat | candro 'yamityādau tu pratītaṃ na vacanalabdham, bhṛṅgaśca netraṃ ca tadādiryasya tallolatvasya tattulyaṃ sadṛśaṃ sat bhedakaṃ mukhapuṇḍarīkayorasāmyanimittamuktam, tattasmāt sadṛśavyatirekatāpūrvaka eva tanmukhamityādiḥ sādṛśyavyatireka ucyate, nānantaraścandro 'yamityādi | tatra śabdavatsādṛśyābhāvāt | śabdavatā ca sādṛśyena sadṛśavyatirekavyavahārasya kartumiṣṭatvāt |</p><pb n="127"/>
<p>athavā dvayorapi sadṛśavyatirekatā vyākhyāyate | pūrvatretyādi candro 'yamityādau pratītaṃ sādṛśyaṃ na śabdavat yathā vivṛtaṃ pūrvatra | tvanmukhamityādau ca śabdavat | iyatā bhedaḥ | bhedakaṃ bhṛṅganetrādi | nakṣatrakumudāmbaratoyaparigṛhītirādiśabdena | tadetadubhayatrāpi tvanmukhamityādau candra ityādau ca tulyaṃ sadṛśaṃ vartate | tasmāt sadṛśavyatirekatā ubhayatrāpītyapekṣyate | udāharaṇadvayamapīdaṃ sadṛśavyatirekaḥ | sadṛśapadārthakṛto vyatirekaḥ sadṛśavyatireka iti kṛtvā | etadarthaṃ ca sadṛśavyatirekaśca punaranyaḥ pradarśyate iti <ref cRef="KāĀ.2.190">[2. 190]</ref> pādāntaraṃ draṣṭavyam ||</p>
</div><!-- sūtra !-->
<div type="sūtra" n="195">
<lg type="mūla" xml:id="KāĀ.2.195">
  <l>aratnālokasaṃhāryamahāryaṃ sūryaraśmibhiḥ |</l>
  <l>dṛṣṭirodhakaraṃ yūnāṃ yauvanaprabhavaṃ tamaḥ || 195 ||</l>
</lg>
<p>yūnāṃ taruṇānām | prabhavatyasmāditi prabhavaḥ | yauvanaṃ dvitīyaṃ vayaḥ prabhavaḥ kāraṇaṃ yasya tattamo 'ndhakāraṃ sadasadvivekavibandhakatvād ajñānam | ratnānāṃ maṇīnāmālokaiḥ dīptibhiḥ saṃhāryaṃ bhedyaṃ na tathā aratnālokasaṃhāryam | sūryasya raśmibhirabhīṣubhiḥ avāryamanapaneyam | dṛṣṭeḥ sadasaddarśanasya rodhaṃ vibandhaṃ karoti [iti] dṛṣṭirodhakaraṃ yūnāṃ viṣamamidaṃ tama iti ||</p>
</div><!-- sūtra !-->
<div type="sūtra" n="196">
<p>tad vyācaṣṭe—</p>
<lg type="mūla" xml:id="KāĀ.2.196">
  <l>svajātivyatireko 'yaṃ tamojāteridaṃ tamaḥ |</l>
  <l>dṛṣṭirodhitayā tulyaṃ bhinnairdharmairadarśi yat || 196 ||</l>
</lg>
<p>yad yasmāt tamojāteḥ prasiddhāyā bahirdhvāntasya tulyamidamanantaroktaṃ tamaḥ | katham ? dṛṣṭirodhitayā heyopādeyadarśanavibandhakatvena hetunā | anyaiḥ dṛṣṭirodhitāyāḥ sakāśāt bhinnaiḥ aratnālokasaṃhāryatvādibhirdharmaiḥ hetubhūtaiḥ bhinnaṃ vilakṣaṇaṃ tamojāterityutprekṣyate | adarśi yad darśitamuktam | tasmāt svajātivyatireko 'yamīdṛśaḥ | tasyāḥ tamojāteḥ prasiddhāyāḥ kathañcid vyatiriktatvād evaṃvidhasya tamasa iti ||</p>
</div><!-- sūtra !-->
<trailer>|| iti vyatirekacakram ||</trailer>
</div><!-- sūtra !-->

<pb n="128"/>
<div type="sūtra" n="197-202"> <!-- vibhāvanācakra !-->
<div type="sūtra" n="197">
<p>vibhāvanāmudbhāvayannāha—</p>
<lg type="mūla" xml:id="KāĀ.2.197">
  <l>prasidvahetuvyāvṛtyā yatkiñcit kāraṇāntaram |</l>
  <l>yatra svābhāvikatvaṃ vā vibhāvyaṃ sā vibhāvanā || 197 ||</l>
</lg>
<p>yathoktau prasiddhasya lokapratītasya sākṣāddarśanāt kiñcitkāryaṃ prati hetoḥ kāraṇasya kasyacid vyāvṛtyā nirāsenāpakṣepāt | kathaṃ tarhi kāryasambhava ityāhayatkiñcidanurūpaṃtatra kāraṇāntaraṃ prasiddhāt kāraṇādanyannimittaṃ vibhāvyam avagamyate | yatra kāraṇāntaramapi nāpekṣyate tatra kā gatirityāha- svābhāvikatvaṃ veti | svābhāvikaṃ naisargikaṃ vastudharmasiddhaṃ tasya bhāvaḥ tattvam | svābhāvikaṃ vā | na kevalaṃ kāraṇāntaraṃ kāryasyotprekṣyate | vibhāvyaṃ [cintanīyaṃ] sā tādṛśī tallakṣaṇā vibhāvanā jñeyā | vibhāvyate prakāśyate kāraṇāntaraṃ svābhāvikatvaṃ vā anayā asyāmiti vā vibhāvanā tathāvidhoktiriti |</p>
</div><!-- sūtra !-->
<div type="sūtra" n="198">
<p>tamudāraharannāha—</p>
<lg type="mūla" xml:id="KāĀ.2.198">
  <l>apītakṣībakādambamasaṃmṛṣṭāmalāmbaram |</l>
  <l>aprasāditasūkṣmāmbu jagadāsīnmanoharam || 198 ||</l>
</lg>
<p>pītāḥ pītavantaḥ | bahulavacanāt kartari ktaḥ | ārambhe vā | athavā
<cit><quote>
  <l>vanāya pītapratibaddhavatsām</l>
</quote> <ref cRef="Raghu.2.1">[raghuvaṃśe 2. 1]</ref></cit>
itivat | na tathā apītā akṛtamadhupānāḥ santaḥ kṣībāḥ mattāḥ kādambāḥ kalahaṃsāḥ asaṃmṛṣṭam apariśodhitam sat amalam anāvilam ambaram ākāśam, katakādibhiḥ aprasāditam anapanītakāluṣyaṃ sat sūkṣmam acchama ambu ca yatra jagati tanmanoharaṃ subhagamāsīt abhūditi |</p>
</div><!-- sūtra !-->
<div type="sūtra" n="199">
<lg type="mūla" xml:id="KāĀ.2.199">
  <l>anañjitāsitā dṛṣṭirbhrūranāvarjitā natā |</l>
  <l>arañjito 'ruṇaścāyamadharastava sundari || 199 ||</l>
</lg><pb n="129"/>
<p>[64a] sundari ! tava dṛṣṭiḥ anañjitā añjanaśalākayā yathāsthānamaspṛṣṭā satī asitā kṛṣṇā | bhrūśca anāvarjitā prayatnena kenacit anāmitā satī natā vakrā | arañjito[ 'pi] lākṣārasarāgādinā aruṇo lohitaḥ adharaścāyaṃ [dṛśyamānaḥ | etat] sarvam alaukikaṃ taveti ||</p>
</div><!-- sūtra !-->
<div type="sūtra" n="200">
<p>nanvetanmadādikaṃ madhupānādihetukam, tatkathaṃ tena vibhāvayitumutsahate ?  hetuphalabhāvasya sarvatra pratiniyamadarśanāt | tadetad vyāhatamucyate | na ca kāvye 'pi tādṛśātprakaraṇādanyatra viruddhamādriyate | yad vakṣyati doṣaparisaṃkhyāne deśakālakalālokanyāyāgamavirodhe <ref cRef="KāĀ.3.318">[3. 318]</ref> etadāśaṅkya bravīti—</p>
<lg type="mūla" xml:id="KāĀ.2.200">
  <l>yadapītādijanma syāt kṣībatvādyanyahetujam |</l>
  <l>ahetukaṃ ca tasyeha vivakṣetyaviruddhatā || 200 ||</l>
</lg>
<p>kṣībatvamādiryasyāmalatvādeḥ ślokadvayanirdiṣṭasya kāryasya tattathā yat kṣībatvādikāryaṃ pītāderaparaḥ śaradāgamayauvanodayalakṣaṇo heturyasyetyanyahetukaṃ syād bhavet, ata eva nāsya pītāderjanmotpattirityapītādijanma, tadataddhetutvayorekatra virodhāt | ādiśabdena saṃsṛṣṭādikāraṇaṃ vākyadvayopāttaṃ gṛhyate | ata eva [anya]hetukaṃ ca, prasiddhahetuvyāvṛttena asya heturastīti | na caivaṃ śaṅkanīyam, anyahetukaṃ hi sahetukam | tatkathamahetukaṃ syāt ? sahetukatvāhetukatvayorekatra samāveśāyogāditi | nahi yena sahetukaṃ tainevāhetukamucyate, yato virodhaḥ syāt | prasiddhakāraṇavyāvṛtterahetukam | anyahetukatvāttu sahetukamiti paryāyeṇāvirodhaḥ | yathā pādavānevāpādaśca, kasyacitpādasyābhāvāt | tasya tādṛśasya kāryasyeha prayogavivakṣā pratipādanābhiṃlāṣaḥ | sākṣāttathānuktasyāpi sāmarthyāt prasiddhasyetarasyaivāhetorabhāve 'nupapatteravagamaḥ | svābhāvikatvaṃ tu iha na vivakṣitam | vakṣyamāṇaiva sā vibhāvanā | na ca kāvye sarvatra śābdyeva pratipattiḥ | sāmarthyabhāvinyā api tasyā darśanāditi vistareṇa prathame paricchede pratipāditam | yā punaḥ śabdaṃ nyāyaṃ ca tādṛśaṃ nā[pe]kṣate [sā] sudurlabhā | yaduktaṃ nahi pratītiḥ sulabhā śabdanyāyavilaṅghinīti <ref cRef="KāĀ.1.75">[1. 75]</ref> | yata evamiti tasmādaviruddhatā dṛṣṭivirodhaḥ prāgbhāvito nāsti apītakṣībetyādāviti ||</p>
</div><!-- sūtra !-->
<div type="sūtra" n="201">
<lg type="mūla" xml:id="KāĀ.2.201">
  <l>vaktraṃ nisargasurabhi vapuravyājasundaram |</l>
  <l>akāraṇaripuścandro nirnimittaṃ suhṛtpumān || 201 ||</l>
</lg><pb n="130"/>
<p>sundari ! [64b] vaktraṃ tava nisargeṇa svabhāvādeva surabhi sugandhi, na mukhavāsādinā | vapuścāvyāje[na] prayatnena tādṛśena vinā sundaram abhirūpam | akāraṇena vināpakāreṇa kenacit candro ripuḥ vartate, vyathāhetutvād virahiṇām | sa vivakṣitaḥ kaścit pumān nirnimittaṃ suhat mitraṃ vartate, tathāvidhasambhavopakārakabhāvād iti ||</p>
</div><!-- sūtra !-->
<div type="sūtra" n="202">
<p>katameyaṃ vibhāvaneti vivṛṇoti—</p>
<lg type="mūla" xml:id="KāĀ.2.202">
  <l>nisargādipadairatra hetuḥ sākṣānnivartitaḥ |</l>
  <l>uktaṃ ca surabhitvādiphalaṃ tat sā vibhāvanā || 202 ||</l>
</lg>
<p>nisargādibhiḥ padaiḥ śabdaiḥ kartṛbhūtaiḥ karaṇairvā | ādiśabdenāvyājādiparigrahaḥ | hetuḥ kāraṇaṃ surabhitvādiḥ mukhavāsādilakṣaṇaḥ sākṣādvācakavyāpāreṇa, na sāmarthyāt | nivartito niṣiddhaḥ phalaṃ ca tasya surabhisundaratvādigrahaṇenopādīyate | uktaṃ sākṣādeva | tataḥ kimityāha- tat sā vibhāvaneti | yata evaṃ tatastasmāt svābhāvikaphalā vibhāvanā jñātavyā | yā paraiḥ
<cit><quote><lg>
  <l>hetorniṣedhanāt tasya yat phalasya vibhāvanam |</l>
  <l>jñeyā vibhāvanenaivāsāvevaṃ kathyate yathā ||</l>
</lg></quote> <ref>[ ]</ref></cit> <!-- this is unidentified !-->
ityuktā | na tu pūrvaṃ kāraṇa vinā vibhāvanaiva sā kathitena vidhinā | nanu sarvathā hetuniṣedhe kathaṃ phalasyodayaḥ ? svabhāvāditi cet- ko 'yaṃ svabhāvaḥ, phalasya tasyānyasya vā ? na tāvadasya svayameva niṣedhāt | svābhāvikaphalābhyudayāt | phalasyāpi svabhāvaḥ sato 'sato vā ? satastāvat svabhāvo na hetuḥ | svabhāvavat tadavyatirekāt phalasyāpi siddhatvāt | svabhāvāt phalaṃ jñāyata iti riktā vācoyuktiḥ | na ca bhāvasvabhāvayorbhedaḥ | tattvagrahaṇānniḥsvabhāvatvaprasaṅgāt | tasyeti sambandhāyogācca | vikalpanirmitastvaparīkṣākṣamo na niṣidhyate | bhedaḥ phalasya svabhāva iti |1 asato 'pi sutarāṃ na hetuḥ | tadavyatirekeṇa tadvatsvabhāvasyāsyāpyasattvāt | kathaṃ svabhāvāt phalaṃ bhavati ? na hyasato janakatvamatiprasaṅgāt | tatkathaṃ svābhāvikavibhāvaneyaṃ<pb n="131"/>
na viruddhyate | kāvye ca tathāvidhaprastāvavyatirekeṇa viruddhaṃ nādriyata iti uktam | ucyate | ihāpyadṛṣṭādikaṃ nimittaṃ tathāvidhamastyeva vastunaḥ | tathāpi lokastadupekṣamāṇaḥ prasiddhaṃ ca kāraṇam tādṛśamapaśyan svābhāvikaṃ phalamiti vyavaharati | lokavyavahārānna virodhi [65a] ca kāvyamiti | tadanusāreṇa svābhāvikaṃ phalaṃ vibhāvyate | śāstrīyo 'pi cāyaṃ svābhāvikaphalavādaḥ yadāhuḥ—</p>
<lg>
  <l>kaḥ padmanāladalakeśarakarṇikānāṃ saṃsthānavarṇaracanāmṛdutādihetuḥ |</l>
  <l>patrāṇi ke 'tra racayanti patattriṇāṃ vā svābhāvikaṃ jagadidaṃ niyataṃ tathaiva || iti |</l>
</lg>
<p>tasmāllokaśāstrānurodhenaitaduktaṃ tatparāyaṇatvāt kāvyasyeti | alamatigahanena ||</p>
</div><!-- sūtra !-->
<trailer>|| iti vibhāvanācakram ||</trailer>
</div><!-- sūtra !-->

<div type="sūtra" n="203-211"> <!-- samāsokticakra !-->
<div type="sūtra" n="203">
<p>samāsoktiṃ vyaktīkurvannāha—</p>
<lg type="mūla" xml:id="KāĀ.2.203">
  <l>vastu kiñcidabhipretya tattulyasyānyavastunaḥ |</l>
  <l>uktiḥ saṃkṣiptarūpatvāt sā samāsoktiriṣyate || 203 ||</l>
</lg>
<p>kiñcidiṣṭaṃ vastvabhipretya manasikṛtya tena abhipretena vastunā tulyasya sadṛśasya anyasya vastunaḥ kasyacinna visadṛśasya | tatastatpratītyasambhavāt | sadṛśenaiva tu tadupalakṣaṇā uktiranyaparā yā anyasyaiva tantrā, a[nya]sya pratīteḥ | sā tallakṣaṇā samāsoktiḥ iṣyate tajjñaiḥ | kutaḥ ? saṃkṣiptaṃ vivakṣitavastvapekṣayā svalpaṃ rūpaṃ svabhāvo yasyāḥ tadbhāvaḥ tattvam tasmāt | tato 'nvartheyaṃ saṃjñā saṃkṣepoktiḥ samāsoktiriti kṛtvā | tasmādiyaṃ guṇībhatā arthāntaraṃ [sphuṭayati] na tu svārthatantrā | iyameva cānyaiḥ dhvaniriti vyavahriyate | yadāhuḥ—
<cit><quote><lg>
  <l>yatrārthaḥ śabdo vā tamarthamupasarjanīkṛtasvāthau |</l>
  <l>vyaṅktaḥ kāvyaviśeṣaḥ sa dhvaniriti sūribhiḥ kathitaḥ | iti ||</l>
</lg></quote> <ref cRef="Dhva.1.13">[dhvanikārikāyām 1. 13]</ref></cit></p>
</div><!-- sūtra !-->
<pb n="132"/>
<div type="sūtra" n="204">
<p>tāmudāharannāha—</p>
<lg type="mūla" xml:id="KāĀ.2.204">
  <l>pibanmadhu yathākāmaṃ bhramaraḥ phullapaṅkaje |</l>
  <l>apyasannaddhasaurabhyaṃ paśya cumbati kuḍmalam || 204 ||</l>
</lg>
<p>phulle prabuddhe paṅkaje sthitaṃ madhu makarandaṃ yathākāmam icchānurūpaṃ piban bhramaraḥ | asannaddhaṃ saurabhyamasminniti asannaddhasaurabhyam anupajātatādṛśaguṇaṃ kuḍmalaṃ cumbati | paśya yathā asyātilolatā | ityāmukhayati kañcit | śabdārthastāvadayamīdṛśaḥ pratibhāti ||</p>
</div><!-- sūtra !-->
<div type="sūtra" n="205">
<p>bhāvārthamatra darśayannāha—</p>
<lg type="mūla" xml:id="KāĀ.2.205">
  <l>iti praụdhāṅganābaddharatilīlasya rāgiṇaḥ |</l>
  <l>kasyāñcidapi bālāyāmicchāvṛttirvibhāvyate || 205 ||</l>
</lg>
<p>iti iha vākye prayukte prauḍha़āyām ārūḍha़manmathavibhramavimardabhūmau aṅganāyāṃ baddhā niveśitā ratiḥ sambhoga eva līlā vibhramo yena yasya vā tasya rāgiṇaḥ | kasyāñcit bālāyām prathamavayovartinyām aprauḍha़āyāṃ kasyāñcidviṣaye icchāyā rāgasya vṛttiḥ prasaro vibhāvyate pratīyate | na tu sākṣāducyate | tato 'yamevārtho vidheyatvāt pradhānam | śabdārthastūpasarjanībhūtastatparatvābhāvādvākyasyeti ||</p>
</div><!-- sūtra !-->
<div type="sūtra" n="206">
<p>samāsokteḥ prabhedaṃ darśayannāha—</p>
<lg type="mūla" xml:id="KāĀ.2.206">
  <l>viśeṣyamātrabhinnāpi tulyākāraviśeṣaṇā |</l>
  <l>astyasāvaparāpyasti bhinnābhinnaviśeṣaṇā || 206 ||</l>
</lg>
<p>[65b] yatkiñcid vastu sāmānyākārapratītamīdṛśamidaṃ nānyatheti kutaścid vyavacchidya kenacid guṇādinā vyavasthāpyate tadviśeṣyam | tadeva tanmātramupādhibhedavyavacchedāt bhinnamatulyaṃ yasyāṃ sā tathā viśeṣyamātreṇa vā bhinnā avayavadharmasya samudāye nyāsāt | vijātīyaviśeṣyāpi satī tulyākāramabhinnaṃ viśeṣaṇamupādhirasyāmiti tulyākāraviśeṣaṇā yā sāpīyaṃ samāsoktirasti | na kevalam anyā | yadāhaaparāpyasti na kevalameṣā | kīdṛśī ? bhinnaṃ kiñcidabhinnaṃ ca viśeṣaṇamupādhirasyāmiti bhinnābhinnaviśeṣaṇā | viśeṣyaṃ tu ubhayatrābhinnamiti ||</p>
</div><!-- sūtra !-->
<pb n="133"/>
<div type="sūtra" n="207">
<p>tadubhayamudāharati—</p>
<lg type="mūla" xml:id="KāĀ.2.207">
  <l>rūḍha़mūlaḥ phalabharaiḥ puṣṇannaniśamarthinaḥ |</l>
  <l>sāndracchāyo mahāvṛkṣaḥ so 'yamāsādito mayā || 207 ||</l>
</lg>
<p>yo 'yaṃ mahān vṛkṣaḥ kālamiyantaṃ prārthitaḥ, sa āsāditaḥ prāptaḥ prasannena vidhinopānītaḥ | rūḍhaṃ pariṇataṃ mūlalaṃ jaṭālakṣaṇaṃ yasya mahāvṛkṣasya, rūḍha़mavikalaṃ nijaprakṛtilakṣaṇaṃ balam mūlam [tasya] rājyamūlatvāt | yasya puṃsaḥ | phalānāṃ vṛkṣocitānāṃ ca kālānāṃ ca sampadāṃ bharaiḥ sandohairarthinaḥ phalaṃ kāṅkṣiṇaḥ puṣṇannupakurvana mahāvṛkṣaḥ puruṣaśca yathākramam sāndrā nirantarā chāyā ātapacchedalakṣaṇā yasya sāndrā paryāptā dehaprabhāsvabhāvā aṅgarūpā kīrtilakṣaṇā vā yasya puṃsaḥ so 'yamāsādita iti | iyaṃ viśeṣyamātrabhinnā tulyākāraviśeṣaṇā | viśeṣyavṛkṣasya vivakṣitāt purūṣāt bhinnanvāt rūḍha़mūlatvādeśca viśeṣaṇasyoktena prakāreṇābhinnatvāditi ||</p>
</div><!-- sūtra !-->
<div type="sūtra" n="208">
<lg type="mūla" xml:id="KāĀ.2.208">
  <l>analpaviṭapābhogaḥ phalapuṣpasamṛddhimān |</l>
  <l>sacchāyaḥ sthairyavān daivādeṣa labdho mayā drumaḥ || 208 ||</l>
</lg>
<p>eṣo 'bhilaṣi 'to 'rthaḥ | daivāt kutaścit bhāgadheyāt labdhaḥ prāpto mayā | viṭapānāṃ viṭaparupo vā ābhogaḥ prasāro 'nalpo mahān yasya drumasya | phalāni puṣpāṇi ca samṛddhayaḥ śriyaḥ vṛkṣocitāḥ [yasya] | sahācchāyayā candrā rkālokavilokarūpayā vartate sacchāyo drumaḥ | puruṣastu pūrvoktayā kāntyādirūpacchāyayā yukta iti sacchāyaḥ | sthairyavān drumo vātādibhiranutpāṭyatvāt | puruṣastu vipakṣairdurddharṣatvāt | eṣā viśeṣyamātrabhinnā bhinnaviśeṣaṇā, vivakṣitāt puruṣādviśeṣyāt drumasya viśeṣasya bhinnatvāt | analpaviṭapābhogatvasya phalapuṣpasamṛddhimattvasya ca druma eva sambhavāt | sacchāyatāyāḥ sthairyasya cobhayatrāpi bhāvāduktena vidhineti ||</p>
</div><!-- sūtra !-->
<div type="sūtra" n="209">
<p>tadubhayaṃ vivṛṇoti—</p>
<lg type="mūla" xml:id="KāĀ.2.209">
  <l>ubhayatra pumān kaścidvṛkṣatvenopavarṇitaḥ |</l>
  <l>sarve sādhāraṇā dharmāḥ pūrvatrānyatra tu dvayam || 209 ||</l>
</lg><pb n="134"/>
<p>ubhayatra ubhayo rūḍha़mūla ityādau analpaviṭapābhoga ityādau ca prayogayoḥ pumān puruṣaḥ kaścit abhimataḥ vṛkṣatvena vṛkṣaguṇasāmyāt drumarūpeṇopavarṇitaḥ saṃkīrtitaḥ tatparatvāt anapekṣitasvārthavṛttervṛkṣādiśabdasya puruṣaviśeṣapratyāyakatvam | bhedastviyān | pūrvatra rūḍhamūlamityādau sarve ye kecit tatropāttāḥ rūḍha़mūlamityādayaḥ sādhāraṇāstulyā dharmā viśeṣaṇāni ubhayatrāpi sambhavāt | anyatra tu anantarokte analpaviṭapābhoga ityādau punardvayaṃ sādhāraṇamasādhāraṇaṃ sacchāyatvasya sthairyavattāyāśca ubhayatrāpi sambhavāt | analpaviṭapābhogatvasya puṣpaphalasamṛddhimattāyāśca vṛkṣa eva sambhavāditi ||</p>
</div><!-- sūtra !-->
<div type="sūtra" n="210">
<lg type="mūla" xml:id="KāĀ.2.210">
  <l>nivṛttavyālasaṃsargo nisargamadhurāśayaḥ |</l>
  <l>ayamambhonidhiḥ kaṣṭaṃ kālena pariśoṣyate || 210 ||</l>
</lg>
<p>ayam aparokṣavṛttiḥ ambhonidhiḥ sāgaraḥ kālena saṃvartasamayena pariśoṣyate vilayaṃ nīyate | kaṣṭaṃ bata iti khede | puruṣaḥ kālena mṛtyunā pariśoṣyate parāsuḥ kriyate | ambhonidhiḥ vyālaiḥ sarpaiḥ saṃsṛṣṭaḥ | puruṣastu, nivṛtto vyālaiḥ duṣṭaiḥ saṃsargo 'syeti nivṛttavyālasaṃsargaḥ | ambhonidhiḥ svabhāvalavaṇajalalakṣaṇāśayayuktaḥ | puruṣastu nisargeṇa svabhāvena madhuraḥ surasaḥ prītikaraḥ āśayaḥ cittaṃ yasyeti nisargamadhurāśayaḥ | gāmbhīryādayastu guṇāḥ sādhāraṇāḥ pratīyanta eva | anyathā kathamambhonidhitvena puruṣo varṇyate tataścāpūrvo 'yamambhonidhiriti ||</p>
</div><!-- sūtra !-->
<div type="sūtra" n="211">
<p>tad vyācaṣṭe—</p>
<lg type="mūla" xml:id="KāĀ.2.211">
  <l>ityapūrvasamāsoktiḥ pūrvadharmanivartanāt |</l>
  <l>samudreṇa samānasya puṃso vyāvṛttisūcane || 211 ||</l>
</lg>
<p>iti īdṛk apūrvasamāsoktiḥ iṣyate | vyāvṛttisūcane 'pariśeṣeṇa pratītau viṣaye | tena samudreṇa samānasya puṃsaḥ ubhayorapi śoṣaṇalakṣaṇasya vināśasya vṛtterupāttāpekṣayā etaduktam | gāmbhīryādāvapi samānasyeti gamyata eva | samudre apūrvasya prasiddhasya dharmasya vyālasaṃsargādeḥ nivartanāt niṣedhāt nivṛttavyāla ityādinā | apūrvasamāsoktiriti prakṛtam ||</p>
</div><!-- sūtra !-->
<trailer>|| iti samāsokticakram ||</trailer>
</div><!-- sūtra !-->

<pb n="135"/>
<div type="sūtra" n="212-218"> <!-- atiśayokticakra !-->
<div type="sūtra" n="212">
<p>atiśayoktimādarśayannāha—</p>
<lg type="mūla" xml:id="KāĀ.2.212">
  <l>vivakṣayā viśeṣasya lokasīmātivartinaḥ |</l>
  <l>asāvatiśayoktiḥ syādalaṅkārottamā yathā || 212 ||</l>
</lg>
<p>viśeṣasya vastugatasya prakarṣasya atimātrasya [66b] kasyacidvivakṣayā pratipādanābhiprāyeṇa hetunā lokasya jagataḥ sīmā sthitiḥ | tāmativatituṃ laṃghayituṃ śīlaṃ yasyāḥ sā lokasīmātivartinī | yā ityanūdya asau sā tallakṣaṇā atiśayoktiḥ syāditi vidhīyate | vivakṣā yā iti pāṭhe atiśayasya lokasīmātivartinī yā vivakṣā asau atiśayāktiriti yojanīyam | atiśayasya yathāsthitād vastunaḥ avikalasya utkarṣasya pratipādikā iti atiśayoktiḥ | sā ca iyamalaṅkārāṇāmanyeṣām uttamā pradhānā, atyantamanoharatvāt | yathāhi vastuno manojñasya prakṛtyā tato 'pi atiriktā kāpyavasthā pratisaṃskriyate, sā nitarāmanurāgamātanotīti alaṅkārādhirājatvenaiṣā abhiṣicyate kavibhiriti ||</p>
</div><!-- sūtra !-->
<div type="sūtra" n="213">
<p>evaṃ lakṣaṇataḥ pradarśya atiśayoktiṃ lakṣyataḥ parisphuṭayannāha—</p>
<lg type="mūla" xml:id="KāĀ.2.213">
  <l>mallikāmālabhāriṇyaḥ sarvāṅgīṇārdracandranāḥ |</l>
  <l>kṣaumavatyo na lakṣyante jyotsnāyāmabhisārikāḥ || 213 ||</l>
</lg>
<p>mallikānāṃ mālāḥ srajo bibhratīti mallikāmālabhāriṇyaḥ | iṣṭaketyādinā hrasvaḥ | anenottamāṅgaśauklyamāhāryaṃ darśayati | sarvam aṅgaṃ vyāpnoti sarvāṅgīṇamārdram aśyānaṃ candanaṃ yāsāṃ tāstathā | kṣaumavatyaḥ sitasūkṣmāmbaradhāriṇyaḥ | etena śeṣāṅgaśvaityamāhṛtam | abhisārikā madanaśaratādadahyamānamanasaḥ svayameva kāntāntikam upayāntyaḥ striyaḥ | tāśca durdinābhisārikāḥ śaradabhisārikā ityādayo hya[nya]troktāḥ | iha śaradabhisārikāḥ vivakṣitāḥ | yathāha— jyotsnāyāṃ na lakṣyanta iti | nepathyaṃ ca tadanurūpaṃ darśitam | jyotsnāyāṃ candrikāyāṃ na lakṣyante, na nirdhāryante, etā abhisārikāścandrikeyamiti | evamatisāndrā candrikā yatastatra vastvantaraṃ tādṛśaṃ na vibhāvyata iti | vastutaḥ tathātvābhāve 'pi viśeṣastādṛśaḥ kalpyate | yathā yathāvasthitavastvativṛttisandaśitedṛśātiśayālokavelāvilaṅghinī iyamatimanoharā jāyate tadvidāmiti ||</p>
</div><!-- sūtra !-->
<pb n="136"/>
<div type="sūtra" n="214">
<p>kasyātra viśeṣo vivakṣita iti vivṛṇvannāha—</p>
<lg type="mūla" xml:id="KāĀ.2.214">
  <l>candrātapasya bāhulyamuktamutkarṣavattathā |</l>
  <l>saṃśayātiśayādīnāṃ vyaktau kiñcinnidarśyate || 214 ||</l>
</lg>
<p>candrasya ātapo jyotsnā tasya bāhulyaṃ ghanatvam tacca utkarṣasyāstīti utkarṣamatimātram uktam udbhāvitam yataḥ tatrābhisārikāḥ kalpitamallikādisitākalpāḥ | kṣīrasāgare tarantyo [67a] haṃsasaṃhatya iva na vibhāvyante | yatheyamatiśayoktiḥ tathā evaṃ saṃśaye saṃśayasya vā atiśayo viśeṣaḥ | saṃśayātiśayoktiḥ ekadeśena samudāyopalakṣaṇādiḥ yasyām | niścayātiśayoktyādīnāṃ tāsām vyaktau viśeṣāvagamanimittaṃ vyaktyai vā vyaktyarthaṃ kiñcit kiyanmātraṃ lakṣyaṃ nidarśyate udāhriyata iti ||</p>
</div><!-- sūtra !-->
<div type="sūtra" n="215">
<lg type="mūla" xml:id="KāĀ.2.215">
  <l>stanayorjaghanasyāpi madhye madhyaṃ priye tava |</l>
  <l>asti nāstīti sandeho na me 'dyāpi nivartate || 215 ||</l>
</lg>
<p>priye ! tava stanayoḥ payodharadvayasya jaghanasyāpi nitambasya madhye sthāne madhyaṃ mūrtta dehāvayavabhūtamasti kiṃ vā nāstītyubhayapakṣapātī sandehaḥ saṃśayaḥ | tatparaṃ ciramārabhya paśyato me mama adyāpi na nivartate | madhyaṃ tava nitambini ityapi paṭhyate | sugamam | tanīyaso 'pi tatra madhyasya sūpalakṣyatvāt saṃśayo jātu jāyate tathāpyevamatibhūmimatiropitaḥ kavinā, yataḥ tadvidaḥ pramadamayā jāyante | tadīdṛśī saṃśayoktiriti ramaṇīyeti ||</p>
</div><!-- sūtra !-->
<div type="sūtra" n="216">
<lg type="mūla" xml:id="KāĀ.2.216">
  <l>nirṇetuṃ śakyamastīti madhyaṃ tava nitambini |</l>
  <l>anyathā nopapadyeta payodharabharasthitiḥ || 216 ||</l>
</lg>
<p>nitambini ! tava madhyaṃ stanajaghanayorantaramastīti nirṇetuṃ niścetuṃ śakyam pāryate | katham ? payodharayoḥ payodharalakṣaṇasya bharasya sthiteravasthānasya tadādhāramadhyavyatirekeṇa anyathā prakārāntareṇa anupapatterayogāt | payodharabharaḥ tāvat avatiṣṭhamāno 'tisthūlatvāt sākṣādapekṣate [madhyarūpamāśrayam | tatra] madhye sandehaḥ | tadapyayameva niścāyayati | vinā tenānupa[padya]mānāvasthāna[tvāt] kāmamatikṣāmam<pb n="137"/>madhyaṃ tatrāpi [unneyam] eva | atra niścayo jagataḥ | naivamanyathānupapattimṛte labhyateḥ | tathāpīyamatigatirīdṛśī yuktatayā nītā kavineti niścayātiśayoktirīdṛśī prītisarvasvaṃ rasikānāmiti ||</p>
</div><!-- sūtra !-->
<div type="sūtra" n="217">
<lg type="mūla" xml:id="KāĀ.2.217">
  <l>aho viśālaṃ bhūpāla ! bhuvanatritayodaram |</l>
  <l>māti mātumaśakyo 'pi yaśorāśiryadatra te || 217 ||</l>
</lg>
<p>bhuvanānāṃ svargādīnāṃ tritayaṃ trayo 'vayavā asyeti tasyodaraṃ madhyaṃ viśālam ativistīrṇam aho vismayanīyam ! katham ? yat yasmāt bhūpāla ! tava yaśasāṃ rāśiḥ kīrtisandoho mātuṃ paricchetum iyattayā aśakyo 'pi atra bhuvanatritayodare māti paryāptaḥ tiṣṭhati nātiricyate | tasmāt atiprakāṇḍamidamidānīṃ pratīyate sayuktikamevam asmābhiḥ | lokastu prasiddha[67b]mātramanudhāvati | bahuguṇasaṃkīrtanaṃ yaśaḥ | tacca kvacit kiñcit | yadapi sarvatra tadapi na tathā jagattraye māti, yathā [ya]tkiñcinmūrtta[va]stu kvacidavakāśe | tathāpyevaṃ viśālaṃ yaśo vivakṣittaṃ yat tanmānād bhuvanodaraṃ sādhyate iti yaśo 'tiśayoktirevaṃvidhā vidagdheti ||</p>
</div><!-- sūtra !-->
<div type="sūtra" n="218">
<p>atiśayoktipraśaṃ[sā]mukhena nigamayannāha—</p>
<lg type="mūla" xml:id="KāĀ.2.218">
  <l>alaṅkārāntarāṇāmapyāhurekaṃ parāyaṇam |</l>
  <l>vāgīśamahitāmuktimimāmatiśayāhvayām || 218 ||</l>
</lg>
<p>imāmanantaroktāmuktimatiśaya ityāhvayaḥ saṃjñā yasyā ityatiśayāhvayāmatiśayoktimiti yāvat | vāgīśānāṃ kavīnāmutkarṣayogāt | mahitāṃ pūjitāmatyantavallabhām | alaṅkārāṇāṃ śeṣāṇāmalaṅkārāṇāmapi na kevalaṃ kāvyasya dharmiṇaḥ | atiśaye vāpiśabdaḥ | parāyaṇamāśrayamekaṃ pradhānamāhuḥ kathayanti kavayaḥ | tathāhi svabhāvoktirapi viśeṣoktyanugāminī śobhate yā yathāvasthitavastusvarūpaparidīpanī | anyathā kathañcidapi atiśayāśaṃsanena tanmātrakathane nirjīva[ḥ/?/] kīdṛśaḥ kāvyālaṅkāraḥ ? viśeṣalakṣaṇatvāttasya | kiṃ punarvakroktayastattadviśeṣarūpāḥ upamārūpakādayaḥ ? tasmādalaṅkārāṇāmapīyamalaṃkriyā 'tiśayoktiriti sūktametat alaṅkārā[ntarā]ṇāmapyekaṃ parāyaṇamiti | ādiśabda<ref cRef="KāĀ.1.214">[1. 214]</ref>saṃgṛhītāḥ atiśayoktivikalpāḥ kecidudāhriyante—
<pb n="138"/>
<q><lg>
  <l>parirambheṣu rambhoru ! payodharaparākṛtam |</l>
  <l>nāsti madhyaṃ tavetyetat viparyasyati me manaḥ ||</l> <label>viparyāsātiśayoktiḥ |</label>
</lg>
<lg>
  <l>nīlā netradyutiḥ śuddhā sudatyā dantadīdhitiḥ |</l>
  <l>tasyāḥ saṃbhinnayordatto gaṅgāyamunayoḥ śriyam ||</l> <label>upamānugatātiśayoktiḥ |</label>
</lg>
<lg>
  <l>mukhenduhasitajyotsnāsaṅgatāstava sundari |</l>
  <l>niśāḥ prakāśamāyānti nimagnaśaśimaṇḍalāḥ ||</l> <label>rūpakānugatātiśayoktiḥ |</label>
</lg>
<lg>
  <l>nīlayā tava lolākṣi ! lolayā locanatviṣā |</l>
  <l>āpūritā diśo bhānti niśāparigatā iva ||</l> <label>utprekṣānugatātiśayoktiḥ |</label>
</lg></q>
evamanye 'pyatiśayoktivikalpā anugantavyā iti ||</p>
</div><!-- sūtra !-->
<trailer>|| ityatiśayokticakram ||</trailer>
</div><!-- sūtra !-->

<div type="sūtra" n="219-232"> <!-- utprekṣācakra !-->
<div type="sūtra" n="219">
<p>utprekṣāmālakṣayannāha—</p>
<lg type="mūla" xml:id="KāĀ.2.219">
  <l>anyathaiva sthitā vṛttiścetanasyetarasya vā |</l>
  <l>anyathotprekṣyate yatra tāmutprekṣāṃ viduryathā || 219 ||</l>
</lg>
<p>cetanasya sajīvasya acetanasya nirjīvasya vastunaḥ vṛttiḥ avasthā anyathaiva vivakṣitaprakārāpekṣayā anyenaiva rūpeṇa yathā bhavati [tathā] sthitā vartamānā satī yathāvasthānādanyena prakāreṇa anyathā utprekṣyate parikalpyate [68a] yatra uktau tāmevaṃlakṣaṇāmutprekṣāṃ viduḥ vidanti kathayanti kavayaḥ | utprekṣyate anyathākriyate vastusthitiḥ asyām anayā iti vā utprekṣā | yathetyudāharati ||</p>
</div><!-- sūtra !-->
<div type="sūtra" n="220">
<lg type="mūla" xml:id="KāĀ.2.220">
  <l>madhyandinārkasantaptaḥ sarasīṃ gāhate gajaḥ |</l>
  <l>manye mārtaṇḍagṛhyāṇi padmānyuddhartumutsukaḥ || 220 ||</l>
</lg><pb n="139"/>
<p>madhyandine madhyāhne arkaḥ mārtaṇḍaḥ atipracaṇḍaḥ | tena santaptaḥ dagdho gajaḥ tatpratīkārakāṅkṣī sarasīṃ jalāśayaṃ gāhate praviśati iti yathāvasthiteyaṃ cetanasya gajalakṣaṇasya vastuno vṛttiruktā | seyamanyathā sthitasya anyathā utprekṣā | mārttaṇḍasya yena santaptaḥ [tasya] gṛhyāṇi pakṣāṇi tatpādopajīvitvāt padmāni uddhartum unmūlayitum utsukaḥ samīhate gajaḥ | yataḥ sākṣādapakartum aśaktau tadāśritāpakāradvāreṇāpi sa eva pratyapakṛtaḥ syāt | kṛtasaṃtāpasaṃparkaḥ sutarā[ma]rka iti ||</p>
</div><!-- sūtra !-->
<div type="sūtra" n="221">
<p>tad vyācaṣṭe—</p>
<lg type="mūla" xml:id="KāĀ.2.221">
  <l>snātuṃ pātuṃ bisānyattuṃ kariṇo jalagāhanam |</l>
  <l>tadvairaniṣkrayāyeti kavinotprekṣya varṇyate || 221 ||</l>
</lg>
<p>snātumamandabahistāgśāntaye | pātum udakam | bisānyattaṃ mṛṇālāni kaṣayitum antastapteḥ kṣuttarṣalakṣaṇāyāḥ parikṣayārtham | kariṇo madhyandinārkasantaptasya jale jalasya vā gāhanaṃ saraḥpraveśo vartate | yathāsthiteyaṃ vastunaścetanasya vṛttiḥ kīrttitā | tat tādṛśaṃ jalagāhanaṃ vairasya sūryasantāpakāriṇyapakārāśayasya niṣkrayāya tatpakṣapadmoddharaṇadvāreṇa pratikaraṇārtham iti evam anyathotprekṣya adhyāropya varṇyate kathyate kavinā yathā rasāvahaṃ bhavatīti ||</p>
</div><!-- sūtra !-->
<div type="sūtra" n="222">
<lg type="mūla" xml:id="KāĀ.2.222">
  <l>karṇasya bhūṣaṇamidaṃ mamāyatinirodhinaḥ |</l>
  <l>iti karṇotpalaṃ prāyastava dṛṣṭyā vilaṅghyate || 222 ||</l>
</lg>
<p>āyatākṣi ! tava dṛṣṭyā lolalocanena karṇopāntapātinyā vijṛmbhamāṇakāntidvāreṇa karṇotpalaṃ śravaṇāvataṃsakuvalayaṃ vilaṅghyate tiraskriyate, tatkāntyā laṅghanasambhāvanayā tathetyuktam | yad vakṣyati | dṛṣṭeraṃśubhiḥ spṛśyeta na veti <ref cRef="KāĀ.2.223">[2. 223]</ref> | kimityevaṃ kriyate ? mamāyatiḥ vijṛmbhaṇaṃ tatprasaraṃ nirundhānasya vighnayataḥ karṇasyāpakāriṇo bhūṣaṇaṃ śobhākaramidamutpalaṃ tanmayā laṅghanīyam iti kṛtvā | prāyaḥśabda ityutprekṣāṃ sūcayati | atrācetanasya nayanāṃśulakṣaṇasya vastuno 'nyathāsthitā vṛttiranyathotprekṣya varṇyata iti ||</p>
</div><!-- sūtra !-->
<div type="sūtra" n="223">
<p>nanvatra na tava dṛṣṭyā karṇotpalaṃ spṛśyate nāpi tatkāntyā, tathāpyadarśanāt | tatkathamutprekṣyate ? pūrvatra tu tathā jalagāhanadarśanāt [68b]tādṛgutprekṣā sambhavati |<pb n="140"/>
iha tu na kiñcid bījaṃ tathotprekṣāyāḥ, sarvathā dṛṣṭikarṇotpalayoḥ saṃsargābhāvādityāha-</p>
<lg type="mūla" xml:id="KāĀ.2.223">
  <l>apāṅgabhāgapātinyā dṛṣṭeraṃśubhirutpalam |</l>
  <l>spṛśyeta vā na vaivaṃ tu kavinotprekṣya kathyate || 223 ||</l>
</lg>
<p>apāṅgabhāgaḥ locanopāntadeśaḥ tatra patantyā avalokayantyā dṛṣṭeraṃśubhiḥ kiraṇaiḥ utpalaṃ śrutivataṃsaṃ spṛśyeta saṃsṛjyeta | kasyāścidutpalaṃ spṛśyate | nāpi tatkāntyā tathāpyadarśanāt | tatkathamevamutprekṣyate ? pūrvatra tu tathā jalagāhanadarśanāt cādṛgutprekṣāsambhāvanā | aṅganāyāḥ sambhāvyametat | atha kathañcit neti nirbandhaḥ, tadā na vā spṛśyeta | nātrāsmākamabhiniveśaḥ | kathaṃ tarhi tathotprekṣyata ityāha- evaṃ tvityādi | tuśabdo 'rthāntaravivakṣāyām | evamatiśayoktyā nayanāṃśubhiḥ sparśaṃ karṇotpalasiddhaṃ kṛtvā arthāntaraṃ yathoktamutprekṣyamanimittaṃ parikalpya kavinā kathyate prayujyate | tataścātiśayoktiprabhāviteyamutprekṣā kalpyate | ata evoktam—
<cit><quote><lg>
  <l>alaṅkārāntarāṇāmapyāhurekaṃ parāyaṇam |</l>
  <l>vāgīśamahitāmuktimimāmatiśayāhvayām || iti ||</l>
</lg></quote> <ref cRef="KāĀ.2.218">[2.218]</ref></cit></p>
</div><!-- sūtra !-->
<div type="sūtra" n="224">
<lg type="mūla" xml:id="KāĀ.2.224">
  <l>limpatīva tamo 'ṅgāni varṣatīvāñjanaṃ nabhaḥ |</l>
  <l>itīdamapi bhūyiṣṭhamutprekṣālakṣaṇānvitam || 224 ||</l>
</lg>
<p>tamaḥ kartṛ aṅgāni vapūṃṣi limpatīva, yathā kaściccandanādinā limpati | nabhaḥ kartṛ añjanaṃ varṣatīva yathā devo jalaṃ varṣati | ityevaṃrūpamidamapi lakṣyaṃ na kevalaṃ pūrvoktam | utprekṣāyā lakṣaṇena anyasthitāyā vastuvṛtteranyathāparikalpanarūpeṇa anvitam upetam bhūyiṣṭhamatyartham | utprekṣaiva iyaṃ na upamā iti yāvat ||<note place="app" xml:lang="sa-Latn">atra
<lg>
  <l>pinaṣṭīva taraṅgāgrairudadhiḥ phenacandanam |</l>
  <l>tadādāya karairindurlimpatīva digaṅganāḥ ||</l>
</lg> ityārṣarāmāyaṇaślokaṃ <ref cRef="Rāmā.6.4.115">[yuddhakā 4. 115]</ref> kecidadhika paṭhanti |</note>﻿</p>
</div><!-- sūtra !-->
<pb n="141"/>
<div type="sūtra" n="225">
<p>anye tūpamātmatāṃ manyante ityudbhāvya nirākurvannāha—</p>
<lg type="mūla" xml:id="KāĀ.2.225">
  <l>keṣāñcidupamābhrāntirivaśrutyeha janyate |</l>
  <l>nopamānaṃ tiṅantenetityakramyāptabhāṣitam || 225 ||</l>
</lg>
<p>keṣāñcid vādināmihotprekṣāyāmupamā iyamiti upamābhrānti[ḥ] viparyāso janyate | ivaśrutyā ivaśabdena | ivaśabdo 'yamupamāsūcaka iha ucyate | tasmādiyamupameti bhrāmyanti kecit | iyaṃ ca kalpanā tāvadāgamaviruddhetyāha,—netyādi | tiṅntena ākhyātena kriyāpradhānena saha kasyacit upamānaṃ sādṛśyapratītirnāstīti yadāptānāṃ yathā[rtha]darśināṃbhāṣitaṃ<note place="app" xml:lang="sa-Latn"><ref cRef="Mabhā.3.1.7">mahābhāṣye 3.1.7</ref></note> vacanam āgamaḥ tallakṣaṇatvādāgamasya | āpto[pa]deśaḥ pramāṇamāgama iti | tadatikramyāpramāṇīkṛtya ivaśabdadarśanāt tairāptavacanamatikrāntamupameti ca bhrāntamiti | ivaśabdasya āptavacanātikramaṃ bhrāntijananaṃ [69a]ca prati kartṛtvaṃ vivakṣitamiti ||</p>
</div><!-- sūtra !-->
<div type="sūtra" n="226">
<p>nanvāptavacanaṃ nyāyasaṃvādi pramāṇam | na punarāptabhāṣitamiti vibhīṣikāmātreṇa | na cātra kācid yuktiḥ | kevalaṃ śraddhāmātramiti | yuktisaṃvāditāmāptavādasya darśayannāha</p>
<lg type="mūla" xml:id="KāĀ.2.226">
  <l>upamānopameyatvaṃ tulyadharmavyapekṣayā |</l>
  <l>limpatestamasaścāsau dharmaḥ ko nu samīkṣyate || 226 ||</l>
</lg>
<p>idaṃ tāvadavivādāspadamupamānatvaṃ kasyacidupameyatvaṃ cā[nyasya] vastunaḥ tayordvayostulyaḥ sādhāraṇo yo dharmaḥ kriyālakṣaṇo guṇarūpo vā tasya vyapekṣayā samāśrayeṇa hetunā bhavet, nānyathā | yathenduvadanayoḥ kāntyāditulyadharmaparigraheṇa | sā ceyaṃ nītiriha nāstītyāha-limpareriti limpatiriha tridhaiva sambhavati, śabdātmakaḥ kriyāsvabhāvaḥ kartṛrūpaśceti | śabdastāvannopamānaṃ tamasaḥ, tayostulyadharmādarśanāt | na hi limpatiśabdasya tamasaśca kriyārūpo guṇalakṣaṇo vā kaścit tulyo dharmaḥ pratibhāti, yenopamānopameyabhāvaḥ syāt candramukhayoriva | tataḥ kriyārūpo limpatirupamānaṃ bhavatu | tasyāpi tamasā tulyo na kaścid dharmo 'sti yenopamā syāditi paśyan pṛcchati-limpaterupamānasya tamasaścopameyasya asau tulyo dharmaḥ guṇaḥ kaḥ<pb n="142"/>
kīdṛśaḥ samīkṣyate dṛśyate ? na kaścinnirūpyamāṇastādṛśo dharmo labhyata ityarthaḥ | nu iti vitarke, anusamīkṣyata iti vaikaṃ padam ||</p>
</div><!-- sūtra !-->
<div type="sūtra" n="227">
<p>atra parābhiprāyamāśaṅkate—</p>
<lg type="mūla" xml:id="KāĀ.2.227">
  <l>yadi lepanameveṣṭaṃ limpatirnāma ko 'paraḥ |</l>
  <l>sa eva dharmo dharmī cetyanunmatto na bhāṣate || 227 ||</l>
</lg>
<p>lepanameva kriyārūpamiṣṭamiṣyate tulyo dharmastayorasmābhiriti yadi manyase tadā lepanavyatirekeṇa limpatirnāma ko 'paro 'vaśiṣyate dharmī, yasyāsau dharmaḥ syāt ?  na tāvat śabdasya lepanasyātadāśritatvenātaddharmatvāt tadarthastu syāt | na cārtha eva dharmaḥ vācyavācakabhāvavilakṣaṇatvād dharmadharmibhāvasya sarvavādinām | tadidamāpannaṃ lepanameva dharmo dharmī ceti | tacca vipratiṣiddham asvasthabhāṣitamihāpanayannāha- sa ityādi | sa eva dharma āśrito lepanaṃ nāma yenopamīyate, sa eva dharmī ca āśrayo lepanameva yadupamānīsyāt | ityevaṃ vyāhatamanunmattaḥ svasthacitto [69b] na bhāṣate na vakti | kiṃtu unmatta eva vipratiṣiddhamabhidhatte | tathāhi dharmadharmiṇorāśritāśrayalakṣaṇayorabhede tadvirodhād bhedo lokaśāstraprasiddhaḥ kathamativartitumanusaṃdhatte ? na śakyate | anyo 'pyunmatto lokaśāstraviruddhābhidhāyī bhavanbhavet | nahi tasya śṛṅgamasti | kathaṃ nonmattaḥ | evaṃ tāvallimpatitamasorupamānopameyabhāvo na ghaṭata iti ||</p>
</div><!-- sūtra !-->
<div type="sūtra" n="228">
<p>yadi limpatiḥ kriyārūpo nopamānaṃ śabdātmakastu dūrotsārita eva kārakārthaḥ, tarhi kartṛlakṣaṇo limpatirupamānaṃ bhavet | nāyaṃ pakṣo viruddhyata iti paramatamudbhāvya nirasyannāha—</p>
<lg type="mūla" xml:id="KāĀ.2.228">
  <l>kartāṃ yadyupamānaṃ syānnyagbhūtau 'sau kriyāpade |</l>
  <l>svakriyāsādhanavyagro nālamanyadapekṣitum || 228 ||</l>
</lg>
<p>kartā lepanakriyāṃ prati svatantraḥ kārakaviśeṣaḥ upamānaṃ tamasaḥ syāt iti yadi manuṣe, naiṣo 'pi pakṣo 'parihṛtaḥ | yatrāsau kartā ya upamānīkriyate svasyāḥ svasya vā kriyāyā lepanasya sādhane nirvartane vyagro vyāpṛtaḥ tatropakṣīṇasāmarthyaḥ | ata eva kriyāpade limpatītyasmin bhāvapradhāne tiṅnta ityataḥ kriyāṅgatvenāpradhānaṃ kriyāyā eva sādhyatvena prādhānyam | kārakārthastu tadupakaraṇaṃ tatsiddhau heyatvādapradhānam | sarvatraiva hi<pb n="143"/>phalābhisandhinā pravṛttena puruṣeṇaitadanyathānupapattyā tadaṃśabhāvenādeyaḥ parigṛhyate | phalaniṣpattau tu na kiñcit | tena phalameva'tu upādīyate | taduktam—
<q><lg>
  <l>upāyādvāpi ye 'heyāstānupāyān pracakṣate |</l>
  <l>upeyaṃ tanmataṃ yasya siddhaye tatparigrahaḥ ||</l>
</lg></q>
iti | ata eva bhāvākhyātaṃ kārakatiṅntaṃ vā sarvaṃ kriyāpradhānaṃ gīyate | tavyādyantaṃ tu kārakāvācakaṃ bhāvārthaṃ ca sarvameva svabhāvataḥ siddhāvasthāpratīterdravyasya pradhānabhāvaparam | ata eva sarvatra gamyamānatvād etadapi gīyate- yatra kriyāpadaṃ na śrayate tatrāstirbhavatiparaḥ prayujyate iti | etacca vistareṇa śabdārthacintāvivṛtau cintitamiti tato 'vadhāryam | sarvametat samabhisandhāyanyagbhūto 'sau kriyāpada ityuktam | kathamato 'nyathaitat kalpyeta ? yata evaṃ tasmādanyadupameyābhimataṃ tamo vyapekṣitumupamānabhāvenāśrayituṃ nālaṃ śaknoti | kathamekā sthālī pākamekaṃ sādhayantī tadaiva pākāntaraṃ sādhayitumīhate | upamānaṃ ca prasiddhasādharmyeṇa sādhyasādhanamucyate | yathā kāntatvena prasiddhena candreṇa mukhaṃ kāntaṃ sādhyate, candra iva mukhaṃ kāntamiti | tadvadiha lepanakriyāsādhanaparāyaṇaḥ kartā na tamastathā sādhayitumutsahate, asambhavāt | svakriyāparityāgena tu upamānaṃ bhavad bhavet | tadā limpatīva tama iti saṃgacchate | nahi lepanakriyāmakurvan limpati nāma | tannimittatvādasya vyapadeśasya | atiprasaṅgācca | tataśca yadi limpati kathaṃ tamasa upamānam, athopamānaṃ kathaṃ limpati iti vyāhatametat ||</p>
</div><!-- sūtra !-->
<div type="sūtra" n="229">
<p>syādetat | yathā svakriyā na viruddhyate, upamānaṃ ca tamasaḥ syāt tathocyateyo lepanaṃ karoti tena tulyaṃ tama iti sarvaṃ sustham | tadetadudbhāvya nirākurvannāha—</p>
<lg type="mūla" xml:id="KāĀ.2.229">
  <l>yo limpatyamunā tulyaṃ tama ityapi śaṃsataḥ |</l>
  <l>aṅgānīti na sambaddhaṃ so 'pi mṛgyaḥ samo guṇaḥ || 229 ||</l>
</lg>
<p>yaḥ kaścid devadattādirlimpati lipikriyāmācarati amunā tena lipikriyāviśiṣṭena kartrā tulyaṃ tama ityevamapi yaḥ śaṃsati ghaṭanāṃ manyate, tasyaivaṃ śaṃsato yojayato vādino matena yadetallimpatīvāṅgānītyatrāṅgānīti vyāpyapadaṃ tatsambaddhaṃ na syāt asaṅgataṃ bhavet | tathā hi yadā lepanamātraṃ vyāpyanirapekṣamātmasamavetaṃ bhavanādivat karotīti śasyate, tadāṅgānīti vyāpyaṃ kena sambadhyatām ? lepanena kartṛmātrānu-<pb n="144"/>bandhinā | alabdhasambandhamarthāntaravadasaṅgatamaṅgaṃ syāditi yāvat | nanu yo 'ṅgāni limpati tena tulyaṃ tamovivakṣāyāṃ kathamasambandhaḥ ? nanvevamapi lepanaviṣayamaṅgamarthāntaram apekṣamāṇaḥ kartā kathamarthāntaraṃ tamo 'pekṣitumīṣṭe ? lepanaṃ tu ātmagataṃ bhavanādivadaṅgavadanarthāntaramavinirbhāgavarti nirvartayannapekṣatāpi tamaḥ amyupagatametat | idamapi vā bhavet kathañcit | tathāpi nopamānopameyabhāvaḥ, sādharmyādarśanāditi | mūlamuddharannāha- so 'pītyādi | pūrvaṃ sādharmyamabhyupagamya sarvamuktaṃ yena guṇenopamā so 'pi samaḥ sādhāraṇo dvayoḥ vṛtteḥ, kāntyādivat | guṇo dharmo mṛgyaḥ anviṣyatām | iha tāvanna dṛśyate | tathāhi lepanaṃ tāvat kartureva dharmaḥ na tamasaḥ, kevalaṃ tatrotprekṣyate nāpi [70b] dharmāntaraṃ sādhāraṇam ihāsti, vivakṣitaṃ vā | yad vakṣyati na tathā limpatau lepādanyadatra pratīya[te] iti ||</p>
</div><!-- sūtra !-->
<div type="sūtra" n="230">
<p>kathamiva nāstīti vaidharmyadṛṣṭāntena spaṣṭayannāha—</p>
<lg type="mūla" xml:id="KāĀ.2.230">
  <l>yathenduriva te vaktramiti kāntiḥ pratīyate |</l>
  <l>na tathā limpatau lepādanyadatra pratīyate || 230 ||</l>
</lg>
<p>induriva te vaktramiti prayoge kāntirubhayoḥ samo guṇaḥ pratīyate dṛśyate yathā tathā tadvat | limpatau lepanakartari lepāddharmādanyatra | dharmāntaraṃ tamastulyaṃ na pratīyate, yata upamā syāt | lepastu limpatāveva vartate na tamasīti kimāśrayeyamupamā syāt ||</p>
</div><!-- sūtra !-->
<div type="sūtra" n="231">
<p>tadevaṃ pramāṇasaṃvādyāptabhāṣitamatikramya kaiścidivaśrutijanitabhrāntirupamīkṛteyamutprekṣeti nigamayannāha—</p>
<lg type="mūla" xml:id="KāĀ.2.231">
  <l>tadupaśleṣaṇārtho 'yaṃ limpatirdhvāntakartṛkaḥ |</l>
  <l>aṅgakarmā ca puṃsaivamutprekṣyata itīṣyatām || 231 ||</l>
</lg>
<p>yata evaṃ tat tasmādupaśleṣaṇaṃ lepanakriyārūpamartho 'bhidheyam | dhvāntaṃ ca tamaḥ kartṛ aṅgaṃ ca karma vyāpyaṃ yasya sa tādṛśo limpatirdhāturevamuktena prakāreṇa vastuno limpadapi tamo 'tighanatvāt limpatīveti utprekṣyate parikalpyate puṃsā kavinā tadarthasyotprekṣitatvāt | abhedāvyavasāyena śabda utprekṣyate ityuktam | tataścotprekṣaiveyamityevamiṣyatām, nopameti | tasmāditīdamapi bhūyiṣṭham utprekṣālakṣaṇānvitamiti siddham | ayameva nyāyo varṣatīvāñjanaṃ nabha ityatrāpyanugantavyaḥ ||</p>
</div><!-- sūtra !-->
<pb n="145"/>
<div type="sūtra" n="232">
<p>vyavahārārthamutprekṣāsūcakān śabdān darśayannāha—</p>
<lg type="mūla" xml:id="KāĀ.2.232">
  <l>manye śaṅke dhruvaṃ prāyo nūnamityevamādibhiḥ |</l>
  <l>utprekṣā vyajate śabdairivaśabdo 'pi tādṛśaḥ || 232 ||</l>
</lg>
<p>ityevaṃrūpaḥ śabdarāśirādiryeṣāṃ tarkayāmi kalpayāmi utpaśyāmi yathetyevamādīnāṃ taiḥ śabdairutprekṣā uktalakṣaṇā śabdāntaroktāpyavyaktā satī vyajyate dyotyate | ivaśabdopyuktena vidhinā tādṛśa utprekṣāvyañjakaḥ | na kevalameta iti ||</p>
</div><!-- sūtra !-->
<trailer>|| ityutprekṣācakram ||</trailer>
</div><!-- sūtra !-->

<div type="sūtra" n="233-257"> <!-- hetucakra !-->
<div type="sūtra" n="233">
<p>sūkṣmaleśasādhāraṇaprādhānyakathanena hetuṃ nidarśayannāha—</p>
<!-- edition reads -कथने न हेतुं !-->
<lg type="mūla" xml:id="KāĀ.2.233">
  <l>hetuśca sūkṣmaleśau ca vācāmuttamabhūṣaṇam |</l>
  <l>kārakajñāpakau hetū tau ca naikavidhau yathā || 233 ||</l>
</lg>
<p>hetuśca sūkṣmo leśaśceti trayametad vācāṃ kāvyānāmuttamaṃ pradhānaṃ bhūṣaṇam alaṅkāraḥ | uttamabhūṣaṇamevaitattrayam | natvidameva atiśayoktyāderapi tathābhāvāt | evaṃ ca bruvatā [yadbhāmahoktivirodho] bhavati, tannirastam | [tathā ca]—
<cit><quote><lg>
  <l>hetuśca sūkṣmaleśau ca nālaṅkāratayā matāḥ |</l>
  <l>samudāyābhidheyasya vakroktyā nābhidhānataḥ || iti |</l>
</lg></quote> <ref cRef="KāA.2.86">[kāvyālaṅkāre 2.86]</ref></cit>
iha janako bījādirgamakaśca dhūmādiriti hetudvayaṃ dṛśyate | tatra katamo 'yaṃ hetuḥ ?  dvividho 'pyatra gṛhīta ityāha- kāraketyādi | kārako bhāvābhāvarūpasya kāryasya janakaḥ, jñāpakaśca sata eva kasyacit sambandhāt [71a]kutaścitpratipādaka iti kārakajñāpakau hi bhuvi jñeyau | tau ca kārakajñāpakau | naiko vicitro vidhaḥ prakāro yayoriti naikavidhau bhavataḥ | janyakāryavaicitryāt | yathetyudāharati ||</p>
</div><!-- sūtra !-->
<div type="sūtra" n="234">
<lg type="mūla" xml:id="KāĀ.2.234">
  <l>ayamāndolitaprauḍhacandanadrumapallavaḥ |</l>
  <l>utpādayati sarvatra prītiṃ malayamārutaḥ || 234 ||</l> <!-- edition reads २३४ !-->
</lg><pb n="146"/>
<p>ayamanubhūyamāno malayamāruto dakṣiṇo 'nilaḥ sarvatra lokasya prītiṃ pramodamutpādayati karoti | kiṃviśiṣṭaḥ ? āndolitāni ākampitāni aprauḍha़āni abhinavāni candanadrumāṇāṃ pallavāni yena sa tādṛśaḥ surabhiḥ śiśiro mṛduśca utpādayati iti prakṛtam ||</p>
</div><!-- sūtra !-->
<div type="sūtra" n="235">
<p>nanu kimatra bhūṣaṇam ? kevalamanenaitat kriyate iti svarūpakathanamātram | viśeṣastu na kaścit | viśeṣarūpaścālaṅkāra iti viśeṣaṃ yojayannāha—</p>
<lg type="mūla" xml:id="KāĀ.2.235">
  <l>prītyutpādanayogyasya rūpasyātropabṛṃhaṇam |</l>
  <l>alaṅkāratayoddiṣṭaṃ nivṛttāvapi tat samam || 235 ||</l>
</lg>
<p>prīterutpādane karaṇe yogyāsyānurūpasya svabhāvasyāndolitetyādinodbhāvitasya surabhitvāderupabṛṃhaṇaṃ pratisaṃskaraṇaṃ yadetat, tadatra prayoge '[laṃ]kāratayā kāvyabhūṣaṇarūpeṇa uddiṣṭaṃ vivakṣitaṃ viśeṣarūpatvāt | na punaranenaitat kriyate ityarthamātraṃ tasya alaṅkāryatvāt | ayaṃ bhāvakāryaḥ kārakaheturapākṛtaḥ, prītisattākaraṇāt | yadetadbhāvakāri darśitaṃ rūpaṃ tadidaṃ nivattāvabhāve 'pi kārya na kevalaṃ bhāve | samaṃ tulyam, abhāvasyāpi kasyacit tena karaṇāditi ||</p>
</div><!-- sūtra !-->
<div type="sūtra" n="236">
<p>tadadāharati—</p>
<lg type="mūla" xml:id="KāĀ.2.236">
  <l>candanāraṇyamādhūya spṛṣṭvā malayanirjharān |</l>
  <l>pathikānāmabhāvāya pavano 'yamupasthitaḥ || 236 ||</l>
</lg>
<p>candanānāmaraṇyaṃ vanamādhūya āndolayitvā saurabhyaṃ māndyaṃ cānena sūcitam | śaityamudbhāvayati- malaye mahīdhare nirbhkarān sānudeśapātinī vāridhārāḥ spaṣṭvā āmṛśya ayaṃ dakṣiṇaḥ pavano manoharaḥ pathikānāṃ virahiṇāmabhāvāya nidhanārthamupasthito vijambhata iti ||</p>
</div><!-- sūtra !-->
<div type="sūtra" n="237">
<p>kathamevaṃprītikaro māruto mṛtyave bhavatītyāha—</p>
<lg type="mūla" xml:id="KāĀ.2.237">
  <l>abhāvasādhanāyālamevaṃbhūto hi mārutaḥ |</l>
  <l>virahajvarasambhūtamanojñārocake jane || 237 ||</l>
</lg><pb n="147"/>
<p>evaṃbhūta ādhūtacanda[nā]raṇyaḥ spṛṣṭamalayanirbhkaro ramyo mārutaḥ abhāvasya daśamyāḥ daśāyāḥ sādhanāya karaṇārtham alaṃ samarthaḥ | hiśabdo vācoyuktau prasiddhau vā | kasmin viṣaye ? manojñāni ramyāṇi rāgajanakāni vastūni malayamārutādīni teṣu arocakaṃ vidveṣaḥ | virahaḥ priyajanaviyogo jvaraḥ santāparūpatvāt tataḥ saṃbhūtaṃ jātaṃ manojñārocakaṃ yasya janasya tasmin viṣaye tasyā[71b]bhāvaṃ sādhayati | sa hi tādṛśaḥ pavano virahajvaramatitarāṃ varddhayan nidhanaṃ vidhatte virahiṇām | ayamabhāvakāryaḥ kārakahetuḥ pathikābhāvakaraṇāditi ||</p>
</div><!-- sūtra !-->
<div type="sūtra" n="238">
<p>iha tāvadbhāvābhāvarūpeṇa dvidhā kāryam | tatrābhāvarūpaṃ kāryaṃ nirvartyavikāryaprāpyabhedena tridhā bhidyate | abhāvarūpaṃ tu prāgabhāvādirūpeṇa caturdhā | tatra bhāvatrividhe kārye hetuvyāpāraṃ nirūpayannāha—</p>
<lg type="mūla" xml:id="KāĀ.2.238">
  <l>nirvartye ca vikārye ca hetutvaṃ tadapekṣayā |</l>
  <l>prāpye tu karmaṇi prāyaḥ kriyāpekṣaiva hetutā || 238 ||</l>
</lg>
<p>nirvartyaṃ yadasadeva prāgabhāvarūpeṇa vyavasthitaṃ kriyate ghaṭādivat | yasya sata eva avasthāntaraṃ kriyate tadvikāryam | lūyamānakāṇḍādivat | tasmin nirvartye vikārye ca karmaṇi viṣaye hetutvaṃ kārakatvaṃ tayornirvartyavikāryayorapekṣayā samāśrayaṇena hetutvaṃ janakatvaṃ draṣṭavyam, dvayostathotpādyatvāt | vastusvarūpa eva kārakavyāpāro na kriyāmātre | prāpyate kriyayā saṃbadhyate kevalaṃ na nirvatyate nāpi vikriyate vedavadadhyayaneneti prāpyam | tatra karmaṇi vyāpye hetutā kārakatvaṃ kriyāṃ vyāpāraṃ tadviṣayāmapekṣate āśrayatīti | kriyāpekṣaiva na karmasvarūpāpekṣā | atrāpi kriyāsaṃbandhanaṃ rūpāntaraṃ kriyata iti vikāryatvam astīti cedāha—prāya iti | yadyapi vastugatirīdṛśī tathāpi prāyo bāhulyenaiva pratīyata ityarthaḥ ||</p>
</div><!-- sūtra !-->
<div type="sūtra" n="239">
<p>kīdṛśo nirvatyaheturiti pūrvoktamanusmārayan āha—</p>
<lg type="mūla" xml:id="KāĀ.2.239">
  <l>heturnirvartanīyasya darśitaḥ śeṣayordvayoḥ |</l>
  <l>dattvodāharaṇadvandvaṃ jñāpako varṇayiṣyate || 239 ||</l>
</lg>
<p>heturnirvartanīyasya karmaṇo bhāvarūpasyābhāvarūpasya ca hetuḥ kārako darśita udāhṛtaḥ | saṃprati śeṣayoranuktayordvayoḥ | vikāryaprāpyayoḥ sambandhi udāharaṇayordvandvaṃ yugalaṃ dattvā pradarśya paścāt jñāpako heturvarṇayiṣyate udāhariṣyata iti ||</p>
</div><!-- sūtra !-->
<pb n="148"/>
<div type="sūtra" n="240">
<lg type="mūla" xml:id="KāĀ.2.240">
  <l>utpravālānyaraṇyāni vāpyaḥ samphullapaṅkajāḥ |</l>
  <l>candraḥ pūrṇaśca kāmena pānthadṛṣṭerviṣaṃ kṛtam || 240 ||</l>
</lg>
<p>udgatāni pravālāni pallavāni yeṣāṃ tānyaraṇyāni vanāni | saṃphullaṃ vikasitaṃ paṅkajaṃ yāsāṃ tāśca vāpyo dīrghikāḥ | candraḥ pūrṇaḥ paryāptaḥ | sarvametanmanojñaṃ vastu pānthānāṃ virahiṇāṃ virahajvarasambhūtamano[vikārayukta]ānāṃ dṛṣṭeścakṣuṣo viṣam aviṣahyatvāt kṛtaṃ viṣarūpeṇa pariṇāmitam kāmena manmathena, tadvaśāt | teṣāṃ taddṛṣṭimūrchākaratvāt | jitamanmathānāṃ tu kiṃ tairitiṃ kāmenetyuktam | ayaṃ vikāryahetuḥ kāmaḥ, tena tādṛśām araṇyādīnāṃ satāmeva pānthadṛṣṭiviṣarūpeṇa vikṛtatvādi[72a]ti ||</p>
</div><!-- sūtra !-->
<div type="sūtra" n="241">
<lg type="mūla" xml:id="KāĀ.2.241">
  <l>mānayogyāṃ karomīti priyasthāne kṛtāṃ sakhīm |</l>
  <l>bālā bhrūbhaṅgajihmākṣī paśyati sphuritādharam || 241 ||</l>
</lg>
<p>mānaḥ prātikūlyaṃ priyaviṣayaṃ bhrūbhedāvyāhārādirūpaṃ tatra yogye dṛṣṭe tasmin mānaṃ nirvāhayāmi na vetyevaṃrūpamīmāṃsābhyāso vā tāṃ karomīti kartṛṃ prāgeva mānanirvāhaṃ parīkṣamāṇā satī bālā kācidaṅganā bhruvorbhaṅgena vikāralīlayā jihmamāropakopakuṭilam akṣi yasyāḥ sā tādṛśī paśyati | sphuritādharam sphuritaḥ kṛtaroṣalolo 'dharo yasmin darśana iti kriyāviśeṣaṇam | kiṃ paśyati ? priyasya jīvitanāthasya sthāne bhūmikāyāṃ kṛtāṃ vyavasthāpitām ayamasau me priya iti tadrūpeṇa parikalpitāṃ sakhīṃm kāñcit paśyatīti prakṛtiṃ prāpya heturayaṃ nirvartanavikāravyatirekeṇa sakhīviṣayasya darśanamātrasya bālayā sādhanāditi | evaṃ kārakahetusridhodāhṛtaḥ ||</p>
</div><!-- sūtra !-->
<div type="sūtra" n="242">
<p>jñāpakamudāharannāha—</p>
<lg type="mūla" xml:id="KāĀ.2.242">
  <l>gato 'stamarko bhātīnduryānti vāsāya pakṣiṇaḥ |</l>
  <l>itīdamapi sādhveva kālāvasthānivedane || 242 ||</l>
</lg>
<p>arkaḥ sūryaḥ astam adarśanaṃ gataḥ | bhāti induḥ candra uditaḥ | pakṣiṇaśca vāsāya nilayārthaṃ vāsaṃ vā yānti itastataḥ | ityevaṃvidhamidaṃ lakṣyamanapekṣitatādṛśaviśeṣaṃ svarūpakathanamātramapi prāgeva pratisaṃskṛtamanyat sādhu samīcīnaṃ bhūṣaṇameva nānyathā | kutra ? kālasyāvasthā atra pradoṣalakṣaṇā tasyā nivedanejñāpane sūryāstamayādinā<pb n="149"/> hi tadavyabhicāriṇā rajanīmukhamākhyāyate | iti jñāpakaheturayaṃ draṣṭavya iti | anena cedaṃ niṣiddham—
<cit><quote><lg>
  <l>gato 'stamarko bhātīnduryānti vāsāya pakṣiṇaḥ |</l>
  <l>ityevamādi kiṃ kāvyaṃ vārtāmenāṃ pracakṣate || iti |</l>
</lg></quote> <ref cRef="KāA.2.87">[kāvyālaṅkāre 2. 87]</ref></cit></p>
</div><!-- sūtra !-->
<div type="sūtra" n="243">
<lg type="mūla" xml:id="KāĀ.2.243">
  <l>avadhyairindupādānāmasādhyaiścandanāmbhasām |</l>
  <l>dehoṣmabhiḥ subodhaṃ te sakhi ! kāmāturaṃ manaḥ || 243 ||</l>
</lg>
<p>indoḥ pādānāmatyantaśiśirāṇāṃ kiraṇānām avadhyaistairanapaneyaiḥ candanāmbhasāṃ malayajarasacarcopacārāṇāmasādhyairavadhyaiḥ pratyuta uddīpanaiḥ yairdehasyoṣmabhiḥ santāpairnimittaiḥ tava kāmenāturaṃ manmathamathitam manaḥ subodhaṃ sujñātaṃ vyaktamavagamyate | vyavahitamapi tādṛśāṃ dehoṣmaṇāṃ tathāvidhamanonāntarīyakatvāt | sakhītyāmantryate ||</p>
</div>
<div type="sūtra" n="244">
<p>panthānamevamanusaradbhirayamalaṅkāraḥ kāvyeṣu lakṣaṇīya ityatidiśannāha—</p>
<lg type="mūla" xml:id="KāĀ.2.244">
  <l>iti lakṣyāḥ prayogeṣu ramyā jñāpakahetavaḥ |</l>
  <l>abhāvahetavaḥ kecit vyākriyante manoramāḥ || 244 ||</l>
</lg>
<p>ityevaṃvidhinā jñāpakāśca te hetavaśceti jñāpakahetavo ramyā manoharāḥ prayogeṣu kāvyeṣu lakṣyā jñātavyāḥ svayaṃ ca prayoktavyāḥ | tad yathā—
<q><lg>
  <l>[72b] nirvṛtiṃ paramāṃ vakti vaktraṃ tava nitambini !</l>
  <l>svinnamudbhinnamandākṣamāmīlallolalocanam ||</l>
</lg>
<lg>
  <l>jṛmbhitaṃ śvasitaṃ kampaḥ kārśyaṃ mūrchākulaṃ vacaḥ |</l>
  <l>vadanti tava tanvaṅgi ! virahajvaravedanām ||</l>
</lg>
<lg>
  <l>dṛṣṭirāmantharā tāmrā tāmyattaralatārakā |</l>
  <l>rāgābhibhavamācaṣṭe mṛgākṣi ! tava durjayam ||</l>
</lg>
<lg>
  <l>varāṅgi ! tava durvāramukharastokadūṣaṇaḥ |</l>
  <l>suratotsavasaṃkalpamākalpaḥ kathayatyayam || iti |</l>
</lg>﻿</q><pb n="150"/>
evaṃ bhāvasvabhāvaheturudāhṛtaḥ | idānīmabhāvāśca hetavaśceti abhāvahetavaḥ kecit katipaye na sarve, vikalpānāmānantyād, vyākriyante udāhriyante manoramā rasāvahā iti ||</p>
</div>
<div type="sūtra" n="245">
<lg type="mūla" xml:id="KāĀ.2.245">
  <l>anabhyāsena vidyānāmasaṃsargeṇa dhīmatām |</l>
  <l>anigraheṇa cākṣāṇāṃ jāyate vyasanaṃ nṛṇām || 245 ||</l>
</lg>
<p>vidyānāṃ guṇadoṣavivekabhūmīnāṃ trayīprabhṛtīnām caturvargaśāstrāṇāṃ vidantyābhiḥ caturvargamiti kṛtvā, anabhyāsena śrutacintābhāvanālakṣaṇasyābhiyogasyābhāvena | anabhyastavidyo 'pi yadi vṛddhopasevī, tāvatārthena mokṣyate | yathoktam—
<q><lg>
  <l>na sajjanād dūrataraḥ kvacid bhavet, bhajeta sādhūn vinayakramānugaḥ |</l>
  <l>spṛśantyayatnena hi tatsamīpa[gaṃ] visarpaṇāstadguṇapuṣpareṇavaḥ ||</l>
</lg></q>
iti | tadapi nāstītyāha—dhīmatāṃ śāstrajñānāṃ nayavyavahāriṇāmasaṃsargeṇa saṃsargasya saṃgaterabhāvena dhīmatsaṃsargarahito 'pi yadi pravinītaḥ syāt, na vipadyate | tadapi nāsti | akṣāṇāmindriyāṇāṃ cakṣurādīnāmāpāyikaviṣa[ya]pravṛttirodharūpasya nigrahasya jayasyābhāvena ca hetunā nṛṇāṃ pusāṃ vyasanaṃ vipattirjāyate | nātra saṃśayaḥ | tasmādvidyābhyāsādimatā puṃsā bhāvyam | atra vidyābhyā[sādyai]ranutpādāt vyasanaṃ bhāvarūpaṃ kāryamudbhavatīti bhāvakāryaḥ prāgabhāvaḥ kārakaheturiti ||</p>
</div><!-- sūtra !-->
<div type="sūtra" n="246">
<lg type="mūla" xml:id="KāĀ.2.246">
  <l>gataḥ kāmakathonmādo galito yauvanajvaraḥ |</l>
  <l>kṣato mohaścyutā tṛṣṇā kṛtaṃ puṇyāśrame manaḥ || 246 ||</l>
</lg>
<p>kāmo viṣayo bhogaḥ | tasya tatra vā kathā sābhilāṣo 'bhilāpaḥ ceṣṭā ca tādṛśī praśamaparipanthinī | saivonmādo vibhramaḥ, vikāraprapañcalakṣaṇatvāt | sa tāvad gato virataḥ | yauvanaṃ tāruṇyam kāryapakṣapātivinayasthyaviruddhamanyantarāgaparidāhakatvāt jvaraḥ | so 'pi galito vigataḥ | mohaḥ saṃsāre duḥkhātmake sukhamiti viparyāsaḥ | so 'pi kṣataḥ kṣīṇaḥ | tṛṣṇāpi tadanusāriṇī viṣayāśaktilakṣaṇā cyutā naṣṭā | tataśca puṇyāśrame dharmaviṣaye virāgaikarase manaḥ [73a] cittaṃ kṛtaṃ niveśitamiti<pb n="151"/>kaścitpaścimavayovartī [73a] nirviṇṇaḥ kathayati | atra kāmonmādādīnāmutpannānāmevāstamayād dharmamārge matirjāteti bhāvakāryaḥ pradhvaṃsābhāvaḥ kārakaheturudāhṛta iti ||</p>
</div><!-- sūtra !-->
<div type="sūtra" n="247">
<lg type="mūla" xml:id="KāĀ.2.247">
  <l>vanānyamūni na gṛhāṇyetā nadyo na yoṣitaḥ |</l>
  <l>mṛgā ime na dāyādāstanme nandati mānasam || 247 ||</l>
</lg>
<p>amūni imāni dṛśyamānāni vanānyaraṇyāni śāntāni na gṛhāṇyanekādīnavadīnānyetāśca lakṣyamāṇā nadyo nimnagāḥ bhiṣekādikṣamā na yoṣito viṣayaviṣamūrchābhūmayaḥ | ime ca mṛgā tṛṇodakamātravṛttayaḥ tapasvijanāyamānā na dāyādāḥ tanayā[di]snehabandhānarthahetavaḥ | yata evametatsarvaṃ kalyāṇamupasthitaṃ kutaścid daivāt, tat tasmānme mānasaṃ nandati paraṃ prītyutsavamanubhavati iti kaścit gṛhacārakaviraktamatiḥ vanaprasthaṃ kañcidāsādya abhinandati | atra vanagṛhādīnāmanyonyasmiṃnnabhāvāt uktena vidhinā manonandanamutpadyata iti bhāvakāryo 'yamitaretarābhāvaḥ kārakaheturādarśita iti ||</p>
</div><!-- sūtra !-->
<div type="sūtra" n="248">
<lg type="mūla" xml:id="KāĀ.2.248">
  <l>atyantamasadāryāṇāmanālocitaceṣṭitam |</l>
  <l>atasteṣāṃ vivardhante satataṃ sarvasampadaḥ || 248 ||</l>
</lg>
<p>āryāṇāṃ satāmatyantamekāntenāsannāsti anālocitaṃ sadasadityavicāritaṃ doṣarūpaṃ ceṣṭitaṃ caritam | sarvadā vimṛśyakāriṇa eva te, tallakṣaṇatvādāryāṇām | anyathā tadbhāvahāneḥ | yata evamataḥ kāraṇāt teṣāmāryāṇāṃ satataṃ nityaṃ sarvāḥ sampadaḥ vibhūtayaḥ aihikyaḥ sāmparāyikyaśca varddhante prakarṣaṃ gacchantiṃ | sthitireṣā satām | iha sarvathā anālocitaceṣṭitābhāvātsampaddhanaṃ phalamupajāyate iti bhāvakāryo 'tyantābhāvaḥ kārakaheturnidarśita iti ||</p>
</div><!-- sūtra !-->
<div type="sūtra" n="249">
<lg type="mūla" xml:id="KāĀ.2.249">
  <l>udyānasahakārāṇāmanudbhinnā na mañjarī |</l>
  <l>deyaḥ pathikanārīṇāṃ satilaḥ salilāñjaliḥ || 249 ||</l>
</lg>
<p>udyāne pramadavane sahakārāṇāṃ cūtānāṃ mañjarī kalikā anudbhinnā uditā na kim ? naiva | tataḥ kimityāha- deya ityādi | pathikanārīṇāṃ virahiṇīnāṃ manojñavastudarśanajvalitavirahānaladagdhānāṃ lokāntaraṃ gatānāmidānīṃ satilastathāsthitestilasaṃyuktaḥ salilasya añjalirdeyo dīyatāṃ, kimadyāpi pratīkṣyate ? ihānudbhedaprāgabhāvaḥ<pb n="152"/>
udbhedarūpaḥ pathikanārīnidhanasya janaka iti abhāvakāryaḥ prāgabhāvaḥ kārakahetuḥ āviṣkṛtaḥ | pradhvaṃsābhāvādayastrayo 'bhāvahetavo 'bhāvakāryā nodāhṛtāsta udāhriyante—
<q><lg>
  <l>adṛṣṭyā hariṇīdṛṣṭastasyāstatta[danu]staran |</l>
  <l>vyarthajīvitasaṃkalpaḥ so 'yamañcati pañcatām ||</l>
</lg>
<lg>
  <l>[73b]padminīyaṃ na sā tanvī padmametanna tanmukham |</l>
  <l>indīvaramidaṃ cakṣurnna tadityasavo gatāḥ ||</l>
</lg>
<lg>
  <l>na kadācidabhūttanvyāstasyā vinayavibhramaḥ |</l>
  <l>iti dhyāyannayaṃ lokaḥ paraiti paralokatām ||</l>
</lg></q> </p>
<p>jñāpakahetuśca kaścit abhāvo 'bhāvaviṣa[ya]ḥ pradarśyate—
<q><lg>
  <l>bhrūbhaṅgavigamastanvi ! tava kopaviparyayam |</l>
  <l>asya jīvitamācaṣṭe dṛṣṭeḥ prakṛtimādiśan || iti |</l>
</lg></q> </p>
</div><!-- sūtra !-->
<div type="sūtra" n="250">
<p>abhāvahetuprastāvamupasaṃharannāha—</p>
<lg type="mūla" xml:id="KāĀ.2.250">
  <l>prāgabhāvādirūpasya hetutvamiha vastunaḥ |</l>
  <l>bhāvābhāvasvarūpasya kāryasyotpādanaṃ prati || 250 ||</l>
</lg>
<p>prāgabhāva ādiryasya pradhvaṃsābhāvādeḥ tadrūpaṃ svabhāvo yasya vastunaḥ padārthasya | vyāvṛttānuvṛttabuddhigrāhyatvād abhāvasyāpi bhāvavadvastutvaṃ na virudhyate | hetutvaṃ kārakatvamiha prastāve darśitamiti śeṣaḥ | kataratkāryamadhikṛtyetyāha- bhāvetyādi | bhāvo vidhirabhāvaḥ pratiṣedhaḥ | tadubhayaṃ svarūpamātmā yasya tasya [bhāvā]bhāvasvarūpasya ceti pratyekaṃ yojyam | natvekamubhayātmakam iti kāryasya phalasya utpādanaṃ pratikriyāmuddiśya iti ||</p>
</div><!-- sūtra !-->
<div type="sūtra" n="261">
<p>citrahetūnadhikṛtyāha—</p>
<lg type="mūla" xml:id="KāĀ.2.251">
  <l>dūrakāryaṃstatsahajaḥ kāryānantarajastathā |</l>
  <l>ayuktayuktakārī cetyasaṃkhyāścitrahetavaḥ || 251 ||</l>
</lg><pb n="153"/>
<p>dūraṃ hetuvyāpāraviṣayāntaragatakāryaṃ yasya sa tathā | tena kāryeṇātmīyena saha yugapajjāyate tatsahajaḥ phalasamānakālabhāvītyarthaḥ | kāryaṃ prathamamutpadyate, tasyā[na]ntaraṃ paścāddheturjāyate iti kāryā[na]ntarajaḥ | tathā samuccaye | ayuktamanucitaṃ kāryaṃ karoti yuktamanurūpaṃ karotīti ca rāśidvayam | ayuktakārī yuktakārī cetyarthaḥ | ayuktayuktakāryau cetyapiṃ pāṭhaḥ | tatraivaṃ vyākhyeyam- ayuktaṃ yuktaṃ ca kāryaṃ yayoḥ pratyekaṃ tāvat yuktāyuktakāryau | ayuktakāryo yuktakāryaścetyarthaḥ | ityevaṃprakārāścitrāḥ prasiddhahetuviparītā apūrvarūpā āścaryabhūtāḥ hetavo 'saṃkhyātā anavadhayo vikalpānāmānantyāditi ||</p>
</div><!-- sūtra !-->
<div type="sūtra" n="252">
<p>nanvevaṃbhūte na kaścinmukhyo heturupalakṣyate | tatkathametatsambhava ityāha—</p>
<lg type="mūla" xml:id="KāĀ.2.252">
  <l>te 'mī prayogamārgeṣu gauṇavṛttivyapāśrayāḥ |</l>
  <l>atyantasundarā iṣṭāstadudāhṛtayo yathā || 252 ||</l>
</lg>
<p>te amī anantaroktā dūrakāryādayaścitrā hetavaḥ na mukhyā iṣyante | kiṃ tarhi ?  gauṇī guṇanivṛttā prasiddhiviṣayaviparītā samāropitā vṛttirvyavasthā hetubhāvasvabhāvāḥ vyapāśrayo 'dhiṣṭhānaṃ yeṣāṃ tasyāṃ vā ye vyāpāśrayā gauṇā iti yāvat | prayogāḥ kāvyāniṃ mārgāḥ panthānaḥ | atha viśeṣavyāptihetutvāt teṣu sargabandhādiṣu [74a] prayuktā atyantam ekāntena sundarā manoharā dṛṣṭhā lakṣitāḥ | ke punaste ? yeṣāṃ citrahetūnāmudāhṛtayaḥ prayogā udāhriyanta iti kṛtvā | tāḥ kim ? pratipādyanta iti śeṣaḥ | yatheti nidarśayati ||</p>
</div><!-- sūtra !-->
<div type="sūtra" n="253">
<lg type="mūla" xml:id="KāĀ.2.253">
  <l>tvadapāṅgāhvayaṃ jaitramanaṅgāstraṃ yadaṅgane |</l>
  <l>muktaṃ tadanyatastena so 'pyahaṃ manasi kṣataḥ || 253 ||</l>
</lg>
<p>aṅgane ! aṅgajasya kāmasya astram āyudhaṃ jaitram jagajjayaśīlaṃ tavāpāṅgamapāṅgadarśanamityāhvayo 'bhidhānamasyeti tvadapāṅgāhvyaṃ yadidaṃ tat tvayā muktaṃ kṣiptamanyatoḥ anyasmin jigīṣite puruṣe kvacit tenānyato muktena so 'pyahaṃ yo na lakṣīkṛtaḥ manasi kṛto hataḥ | na kevalaṃ yatra muktaṃ sa evetyapiśabdaḥ | tadetaccitram | prasiddhaṃ hyastraṃ yatra prayujyate taṃ viṣayaṃ kṣiṇoti | idaṃ tvavyāpāragauravaṃ vastu hinasti iti dūrakāryaḥ citraheturīdṛśaḥ pratipattavya iti ||</p>
</div><!-- sūtra !-->
<pb n="154"/>
<div type="sūtra" n="254">
<lg type="mūla" xml:id="KāĀ.2.254">
  <l>āvirbhavati nārīṇāṃ vayaḥ paryastaśaiśavam |</l>
  <l>sahaiva vividhaiḥ puṃsāmaṅgajonmādavibhramaiḥ || 254 ||</l>
</lg>
<p>nārīṇāṃ vayaḥ paryastaṃ kṣiptaṃ tadupamādinodayāt śaiśavaṃ bālyamaneneti paryastaśaiśavaṃ yauvanamiti yāvat | aṅgajaḥ kāma unmādo vikārahetutvāt | tasya vibhramāḥ tadanurūpā daśāviśeṣāstaiḥ kāryabhūtairvividhairnānāprakāraiḥ cakṣuḥprītimanaḥsaṅgasaṃkalpotpattinidrābhaṅgādibhiḥ<note place="app" xml:lang="sa-Latn"><lg>
  <l>dṛṅmanaḥsaḍgasaṃkalpā jāgaraḥ kṛśatāratiḥ |</l>
  <l>hnītyāgonmādamūrcchāntā ityanaṅgadaśā daśa ||</l>
</lg></note>﻿ puṃsāṃ sambandhibhiḥ saha yugapadevāpūrvācāraḥ samāvirbhavati udetīti citrametat | pratīto hi hetuḥ kāryāt pūrvabhāvī tadutpādayati | ayaṃ tu hetuḥ sahaiva kāryeṇa jāyase iti kāryasahajaścitro heturevaṃvidho boddhavyaḥ ||</p>
</div><!-- sūtra !-->
<div type="sūtra" n="255">
<lg type="mūla" xml:id="KāĀ.2.255">
  <l>paścāt paryasya kiraṇānudīrṇaṃ candramaṇḍalam |</l>
  <l>prāgeva hariṇākṣīṇāmudīrṇo rāgasāgaraḥ || 255 ||</l>
</lg>
<p>hariṇākṣīṇāṃ rāgaḥ puruṣābhilāṣaḥ | sāgaro vaipulpādinā | prāgeva yāvannendurudeti udīrṇo vṛddhimagamat | paścādrāgasāgarodayānantaraṃ kiraṇān paryasya dikṣu vikṣipya udīrṇamuditaṃ candrasya maṇḍalamityapūrvo 'yaṃ hetuḥ | yaḥ kāryādūrdhvamudeti iti kāryāntarajaścitraheturevaṃrūpa iti ||</p>
</div><!-- sūtra !-->
<div type="sūtra" n="256">
<lg type="mūla" xml:id="KāĀ.2.256">
  <l>rājñāṃ hastāravindāni kuḍmalīkurute kutaḥ |</l>
  <l>deva ! tvaccaraṇadvandvarāgabālātapaḥ spṛśan || 256 ||</l>
</lg>
<p>deva ! tava caraṇayordvandvasya yugalasya rāgo bālaścāsau ātapaśceti bālātapaḥ taruṇataraṇikiraṇasundaraḥ, lohitatvāditi | rājñāṃ hastāravindāni kāntyādinā spṛśan abhisāritvenāmṛśan san kutaḥ kasmāt kuḍmalīkurute mukulayati | añcalipraṇāmatvenāyuktametat | bālātapo hi padmonmīlanahetuḥ | ayaṃ tvapūrvo [74b] bālātapo yaḥ padmāni nimīlayatīti | anucitakāryakaraṇāt ayuktakārī citraheturevaṃvidha iti ||</p>
</div><!-- sūtra !-->
<pb n="155"/>
<div type="sūtra" n="257">
<lg type="mūla" xml:id="KāĀ.2.257">
  <l>pāṇipadmāni bhūpānāṃ saṅkocayitumīśate |</l>
  <l>tvatpādanakhacandrāṇāmarciṣaḥ kundanirmalāḥ || 257 ||</l>
</lg>
<p>deva ! tava pādānāṃ nakhāścandrāḥ kāntyādinā teṣāmarcciṣaḥ kiraṇāḥ kundakusumanirmalāḥ śuddhāḥ bhūpānāṃ rājñāṃ pāṇīn padmāni kāntyādinā saṅkocayituṃ praṇatikarasampuṭarūpeṇa mīlayitumīśate kalpante | yuktakārī citraheturevaṃvidhaḥ, candrataḥ paṅkajasaṃkocasyocitatvāditi ||</p>
<p>hetumupasaṃ[harannāha]—</p>
  <l>iti hetuvikalpasya darśitā gatirīdṛśī |</l>
<p>iti kathitena vidhinā hetorvikalpasya prabhedasya sāmānyarūpānugatasya gatiḥ svarūpamīdṛśī kathitarūpā darśitā pratipāditā ||</p>
</div><!-- sūtra !-->
<trailer>|| iti hetucakram ||</trailer>
</div><!-- sūtra !-->

<div type="sūtra" n="258-262"> <!-- sūkṣmacakra !-->
<div type="sūtra" n="258">
<p>sūkṣmamālakṣayannāha—</p>
<lg type="mūla" xml:id="KāĀ.2.258">
  <l>iṅgitākāralakṣyo 'rthaḥ saukṣmyāt sūkṣma iti smṛtaḥ || 258 ||</l>
</lg>
<p>saṃprati sūkṣmo lakṣyate | iṅgitaṃ kasyacidantargasya bhāvasya jñāpanārthaṃ tādṛśi prastāve buddhipūrvakaṃ kriyamāṇaṃ tādṛśaṃ kāyikaṃ ceṣṭitam | ākārastu svayameva bhāvānurūpamāvirbhavan tatsūcakamavasthāntaraṃ śarīrasyetyanayorbhedaḥ | tābhyāṃ lakṣyo gamyo 'rthaḥ kaścidantarmātrādhirūḍhaḥ suratotsavādiḥ sūkṣmaḥ iti smṛto vijñāyate tajjñaiḥ | kutaḥ ?  śabdālokātivartino vastunaḥ kāyavijñaptimātreṇa tādṛśena lakṣyatayā saukṣmyāt sūkṣmatvāt tathāvidhaireva grahaṇāditi ||</p>
</div><!-- sūtra !-->
<div type="sūtra" n="259">
<p>[iṅgitalakṣya]sūkṣmamudāharati—</p>
<lg type="mūla" xml:id="KāĀ.2.259">
  <l>kadā nau saṅgamo bhāvītyākīrṇe vaktumakṣamam |</l>
  <l>avetya kāntamabalā līlāpadmaṃ nyamīlayat || 259 ||</l>
</lg><pb n="156"/>
<p>ākīrṇe janasaṃbādhe sthāne nau āvayoḥ saṅgamo yogaḥ kadā kasyāṃ velāyāṃ bhāvī bhaviṣyatīti vaktuṃ vācā pratipādayituṃ bhayatrapiṣṇutayā akṣamam aśaktaṃ kāntaṃ ramaṇam ākārāt tathāvidhādavetya jñātvā līlārthaṃ padmaṃ vibhramakamalaṃ karatalagataṃ nyamīlayat abalā kācid vilāsinīti ||</p>
</div><!-- sūtra !-->
<div type="sūtra" n="260">
<p>tad vivṛṇoti—</p>
<lg type="mūla" xml:id="KāĀ.2.260">
  <l>padmasaṃmīlanādatra sūcito niśi saṅgamaḥ |</l>
  <l>āśvāsayitumicchantyā priyamaṅgajapīḍitam || 260 ||</l>
</lg>
<p>atra prayoge niśi rātrau saṃgamaḥ suratarūpaḥ saṃkalpātmanā sūkṣmo vyavasthitaḥ, padmasya saṃmīlanāt | mukulīkaraṇāt iṅgitaviśeṣānnimittāt | sūcitaḥ prakāśitaḥ | kāntasya kimevaṃ syādityāha- āśvāsayitumityādi | priyaṃ vallabhamaṅgajena kāmena pīḍa़itamākulīkṛtam iṅgitagrahaṇe nipuṇaṃ bhāvasamarpaṇenāśvāsayitumāśāpatrikādānena vyavasthāpayitumicchantyā bālayā [75a] sūcita iti prakṛtam | ayamiṅgita- sūkṣmo darśitaḥ, padmasammīlanāt utpalakṛtasya kāyakarmaṇa iṅgitarūpatvāditi ||</p>
</div><!-- sūtra !-->
<div type="sūtra" n="261">
<p>ākārasūkṣmamudāharannāha—</p>
<lg type="mūla" xml:id="KāĀ.2.261">
  <l>tvadarpitadṛśastasyā gītagoṣṭhyāmavardhata |</l>
  <l>uddāmarāgataralā chāyā kāpi mukhāmbuje || 261 ||</l>
</lg>
<p>gītalakṣaṇagoṣṭhī vinodastasyāṃ tvayi arpitā vyāpāritā dṛk dṛṣṭiḥ yasyā yayā vā tasyā mukhāmbuje kāntyādinā uddāmena udīrṇena rāgeṇa ratyabhiprāyeṇa taralā ujjvalā raktacchāyā kāntiḥ kāpi viśiṣṭā yā nidhuvanānandotsavamantarvartinamāviṣkaroti | avardhana vyajṛmbhata | ayamākārasūkṣmo nirdiṣṭaḥ, tādṛśo mukhacchāyāyāḥ svayameva tathāvidhābhiprāyavaśādabuddhipūrvamāvirbhāvāditi ||</p>
</div><!-- sūtra !-->
<div type="sūtra" n="262">
<p>tad vyācaṣṭe—</p>
<lg type="mūla" xml:id="KāĀ.2.262">
  <l>ityanudbhinnarūpatvādratyutsavamanorathaḥ |</l>
  <l>anullaṃghyaiva sūkṣmatvamabhūdatra vyavasthitaḥ || 262 ||</l>
</lg><pb n="157"/>
<p>ityuktena prakāreṇa ratiḥ suratamutsavo mahaḥ prītiviśeṣalakṣaṇatvāt tasmin manoratho 'bhilāṣaḥ | sūkṣmatvaṃ durupalakṣaṇatvamanullaṅghya anatikramyaiva sūkṣma eva vyavasthito bhāvarūpeṇābhūt | kutaḥ ? anudbhinnamaśabdaprakāśitamavyakaṃ rūpaṃ svabhāvo yasya ratyutsavamanorathasya tasya bhāvaḥ tattvaṃ tasmāt | atrāpyākārasūkṣmaprayoge na kevalam iṅgitasūkṣmalakṣye kadetyādāviti ||</p>
</div><!-- sūtra !-->
<trailer>|| iti sūkṣmacakram ||</trailer>
</div><!-- sūtra !-->

<div type="sūtra" n="263-270"> <!-- leśacakra !-->
<div type="sūtra" n="263">
<p>leśamādarśayannāha- yo lava ityuddiṣṭaḥ—</p>
<lg type="mūla" xml:id="KāĀ.2.263">
  <l>leśo leśena nirbhinnavasturūpanigūhanam |</l>
  <l>udāharaṇa evāsya rūpamāvirbhaviṣyati || 263 ||</l>
</lg>
<p>nirbhinnasyākārāt tādṛśāt kutaścit prakaṭībhūtasya vasturūpasyārthātmanaḥ kasyacidanurāgāderleśena vyājena kenacit nigūhanaṃ kathañcitsaṃvaraṇamityanūdya leśo vidhīyate | evamapyanabhivyaktasvabhāva ityāha- udāharaṇe lakṣya evāsya rūpaṃ svabhāva āvirbhaviṣyati prakaṭatī yāsyati | tatastatraiva parisphuṭamavagamyatāmiti ||</p>
</div><!-- sūtra !-->
<div type="sūtra" n="264">
<p>tamudāharannāha—</p>
<lg type="mūla" xml:id="KāĀ.2.264">
  <l>rājakanyānuraktaṃ māṃ romodbhedena rakṣakāḥ |</l>
  <l>avagaccheyurā jñātamaho śītānīlaṃ vanam || 264 ||</l>
</lg>
<p>rājñaḥ kanyāyāṃ kasyāñcidanuraktamudbhūtābhilāṣam māmavagaccheyurjānīyuḥ rakṣakāḥ tatparipālanādhiṃkṛtā varṣavarādayaḥ | katham ? romṇāmudbhedena harṣaṇānurāgakāryatayā tajjñāpakena hetunā | kimidamāsīditi romāñcena nirbhinnamanurāgalakṣaṇaṃ vasturūpamiha tāvaddarśitam, tadidānīṃ kāraṇāntaropanyāsena leśena nigūhyate | āḥ smṛtipratilambhe, jñātaṃ bhavatu dṛṣṭam | aho [75b]atiśaye | śīto 'nilo yasmin tacchītānilam aho yathedaṃ vanam yato romāñco jāyata iti romodbhedasya śiśiramārutasaṃsargādapyupapatteranyathāsiddhyā nirbhinno 'nurāgo nigūḍha़ iti spaṣṭarūpamīdṛśam ||</p>
</div><!-- sūtra !-->
<pb n="158"/>
<div type="sūtra" n="265">
<lg type="mūla" xml:id="KāĀ.2.265">
  <l>ānandāśru pravṛttaṃ me kathaṃ dṛṣṭvaiva kanyakām |</l>
  <l>akṣi me puṣparajasā vātoddhṛtena dūṣitam || 265 ||</l>
</lg>
<p>kanyakāṃ patimvarāṃ dṛṣṭvaiva darśanasamanantaramevānandajanitamaśru harṣavāṣpaḥ pravṛttaṃ jātaṃ me | kathametadayuktaṃ bata saṃvṛttamiti nirbhinnasya vastuno 'nurāgasya leśena nigūhanamidaṃ kriyate | ā jñātamakṣi me puṣpāṇāṃ rajasā reṇunā vātairuddhūtena preritena dūṣitamupadrutam iti aśrupātasya rajodūṣaṇādapi sambhavāt saṃvṛtto leśena bhāvastādṛśa iti ||</p>
<lg>
  <l>tāmanusmṛtya padmākṣīmakṣi vāṣpāyate mama |</l>
  <l>śrotraṃ subhāṣitānandamamandamabhinandati ||</l>
</lg>
<p>ityaparamudārahaṇam ||</p>
</div><!-- sūtra !-->
<div type="sūtra" n="266">
<p>leśaprakāramupasaṃhṛtya prakārāntaramasya darśayannāha—</p>
<lg type="mūla" xml:id="KāĀ.2.266">
  <l>ityevamādisthāne 'yamalaṅkāro 'tiśobhate |</l>
  <l>leśameke vidurnindāṃ stutiṃ vā leśataḥ kṛtām || 266 ||</l>
</lg>
<p>ityevaṃrūpamanantaroktaṃ rājakanyādarśanādi yasya rāganigūhanādesyasmin sthāne prastāve ayamalaṅkāro leśaḥ atiśobhate, tasyātyantasundaratvāt iti svamatamupasaṃhṛtam | eke anye punarnindāṃ doṣoktiṃ leśato vyājena kathañcit kṛtāṃ tādṛśaviṣayāṃ stutiṃ vā guṇāviṣkriyāmīṣatprayuktāṃ leśaṃ viduḥ smaranti | a[ya]maparo leśaprakāra iti ||</p>
</div><!-- sūtra !-->
<div type="sūtra" n="267">
<p>tamudāharannāha—</p>
<lg type="mūla" xml:id="KāĀ.2.267">
  <l>yuvaiva guṇavān rājā yogyaste patirūrjitaḥ |</l>
  <l>raṇotsave manaḥ saktaṃ yasya kāmotsavādapi || 267 ||</l>
</lg>
<p>yuvā taruṇaḥ | viṣayasambhogaikarase vividhā[nandaju]ṣi vayasi vartamāna eva guṇavān vinayasampannaḥ | evambhūto 'pi, na yaḥ kaścit | kiṃ tu rājā madhyamalokapālaḥ | ūrjitastejasvo mahānubhāvaḥ tavāyameva yogyaḥ samucitaḥ patirvaro varārohe ! puṇyena mahatā prāptaḥ | yasya vikramaikarasasya raṇe utsave prītikaratvānmanaḥ saktaṃ nirataṃ kāmosavātsuratasukhādapyadhikam, na tasyātrāsthā yathā samaramahotsave iti ||</p>
</div><!-- sūtra !-->
<pb n="159"/>
<div type="sūtra" n="268">
<p>nanvatra sarvathā guṇa eva pratīyate natu kaścid doṣo yato leśato nindā syādityata āha—</p>
<lg type="mūla" xml:id="KāĀ.2.268">
  <l>vīryotkarṣastutirnindaivāsmin bhāvanivṛttaye |</l>
  <l>kanyāyāḥ kalpate bhogānnirvivikṣornirantarān || 268 ||</l>
</lg>
<p>vīryasya vikramasyotkarṣo 'dhimātrātā tasya stutiḥ varṇanaṃ nindaiva doṣoktireva jāyate | katham ? yataḥ kanyāyā nirantarānavicchedavartino bhogān [76a] suratasukhāni vivikṣoranububhūṣoḥ sambandhino bhāvasya svīkārābhiprāyasyāsmin yathopavarṇite puṃsi tanmanorathapratikūlavartini viṣaye vaimukhyāya kalpate | tato nindaiveyaṃ jātā stutiḥ, anyathā bhāvanivṛtyayogāt | nahi guṇavattayā pratītaḥ parityajyate kiṃ tu doṣavāneva | tathā asau alīkaraṇarāgavyasanī suratasamaramahotsavaparāṅmukhaḥ pratīto yatastaṃ vibhāvayatīti nindaiveyaṃ leśataḥ kṛteti ||</p>
<lg>
  <l>[mugdho] narādhipaḥ so 'yaṃ nirvikāraḥ sumeruvat |</l>
  <l>āśritānāmapi kleśairvyathate yo na jātucit ||</l>
</lg>
<p>ityaparamudāharaṇam ||</p>
<lg type="mūla" xml:id="KāĀ.2.269">
  <l>capalo nirdayaścāsau janaḥ kiṃ tena me sakhi |</l>
  <l>āgaḥpramārjanāyaiva cāṭavo yena śikṣitāḥ || 269 ||</l>
</lg>
<p>capalo durvinītaḥ yatkiñcanakārī nirdayaḥ kraraśca | kiṃ tenaivaṃ duḥkhadāyinā janena nirguṇena ? punastādṛśa evāsau yenāgasāmaparādhānāṃ pratikṣaṇabhāvināmātmīyānāṃ pramārjanāya pariśodhanārthameva kevalam, nānugrahāya kasmaicittādṛśāya cāṭavo 'nekavidhā lolanaprakārāḥ śikṣitāḥ svabhyastāḥ | kiṃ tena cāṭucuñcuṭaneti nigamanīyam ||</p>
</div><!-- sūtra !-->
<div type="sūtra" n="270">
<p>nanu doṣa evātra sarvathokto na guṇaḥ kvacit yato leśataḥ stutiḥ syāt ityata āha—</p>
<lg type="mūla" xml:id="KāĀ.2.270">
  <l>doṣābhāso guṇaḥ ko 'pi darśitaścāṭukāritā |</l>
  <l>mānaṃ sakhījanoddiṣṭaṃ kartuṃ rāgādaśaktayā || 270 ||</l>
</lg><pb n="160"/>
<p>sakhi ! tvayā kimatidākṣiṇyena asya dāsyā bhūyate ? aṇubhirapina kadācidañcyase | māninyo hi vayam | kimaparamasmākamastramiti sakhījanenoddiṣṭam upadiṣṭam mānamunnatiṃ cittasya kartumanuṣṭhātumaśaktatayā kayācidaṅganayā | kutaḥ ? rāgāt tadviṃṣayābhiṣaṅgānmānavirodhino hetoścāṭukāritā upacāracāturyaṃ nāma guṇo viśeṣaḥ ko 'pi kaścidupātto nāgarakajanocitaḥ ko 'pi vā kaścidekaḥ sarvadoṣavadābhāsate | aparādhapramārjanaparatvenaiva prakāśanāt doṣābhāso darśitaḥ | tato leśataḥ stuti[ri]yaṃ kalpata iti |</p>
<lg>
  <l>nṛśaṃso nṛpattiḥ so 'yaṃ vyasanī nayanispṛhaḥ |</l>
  <l>doṣasaṃśodhanāyaiva tyāgo yasya vijṛmbhate ||</l>
</lg>
<p>ityaparamudāharaṇam ||</p>
</div><!-- sūtra !-->
<trailer>|| iti leśacakram ||</trailer>
</div><!-- sūtra !-->

<div type="sūtra" n="271-272"> <!-- kramacakra !-->
<div type="sūtra" n="270">
<p>kramaṃ vivarītumupakramate—</p>
<lg type="mūla" xml:id="KāĀ.2.271">
  <l>udviṣṭānāṃ padārthānāmanudeśo yathākramam |</l>
  <l>yathāsaṃkhyamiti proktaṃ saṃkhyātaṃ krama ityapi || 271 ||</l>
</lg>
<p>uddiṣṭānāṃ pūrvaprayuktānāmarthānāṃ vastūnāṃ keṣāñciṃd yathākramamuddeśakramānatikrameṇa anudeśaḥ pratyāmnāyaḥ punararthāntarāśrayeṇa parāmarśaḥ [76b]yathāsaṃkhyamiti yathāsaṃkhyaṃ proktam | yathāsaṃkhyamityapekṣya napuṃsa[ka]tvam tasya vidheyatvāt | anudeśasyānūdyatayā apradhānatvānna talliṅgaparigrahaḥ | proktam iti saṃkhyātamityapi proktam | krama ityapi prokta iti liṅgapariṇāmena yojyam | krama ityapi upadiśyata iti vā adhyāhāryam iti ||</p>
</div><!-- sūtra !-->
<div type="sūtra" n="272">
<p>tadudāharannāha—</p>
<lg type="mūla" xml:id="KāĀ.2.272">
  <l>dhruvaṃ te coritā tanvi smitekṣaṇamukhadyutiḥ |</l>
  <l>snātumambhaḥpraviṣṭāyāḥ kumudotpalapaṅkajaiḥ || 272 ||</l>
</lg>
<p>tanvi ! te snātumambha [praviṣṭāyāḥ] saraḥpraviṣṭāyāḥ smitaṃ cekṣaṇaṃ ca mukhaṃ ca teṣāṃ dyutirityuddeśaḥ kumudānyutpalāni paṅkajāni ca taiścoritā muṣitā kumudaiḥ smitadyuti-<pb n="161"/>
rutpalairīkṣaṇadyutiḥ paṅkajairmukhadyutiścoriteti yathoddeśamayamanudeśaḥ | vastuto 'tathābhāvād dhruvamityutprekṣyate |</p>
<p>yadyevamutprekṣeyaṃ kathaṃ yathāsaṃkhyamiti cet ? yadyevaṃ nirūpyate, upamāpyatra vidyate, smitādīnāṃ kumudādibhiḥ sādṛśyapratīteḥ | tasmādyatrālaṅkārāntaramapi pratīyate, tatrāpi uddeśānurūpānudeśasaṃkhyātamevālaṅkāro vyavahriyate | tāyaiva mukhyatā, vivakṣitatvāt | yatra tu alaṅkārāntaraṃ na gamyate tatra sutarāmeva krama iti vijñeyam ||</p>
</div><!-- sūtra !-->
<trailer>|| iti kramaḥ ||</trailer>
</div><!-- sūtra !-->

<div type="sūtra" n="273-277"> <!-- preyaścakra !-->
<div type="sūtra" n="273">
<p>preyorasavadūrjasvītyalaṅkāratrayaṃ lakṣayannāha—</p>
<lg type="mūla" xml:id="KāĀ.2.273">
  <l>preyaḥ priyatarākhyānaṃ rasavadrasapeśalam |</l>
  <l>ūrjasvi rūḍha़āhaṅkāraṃ yuktotkarṣa ca tat trayam || 273 ||</l>
</lg>
<p>priyatarasyātiśayena priyasyārtharūpasya kasyacidākhyānaṃ pratipādanam ākhyāyate anenetyanūdya preya iti jñāpyate | rasena śṛṅgārādinā pratipādyena peśalaṃ manojñaṃ rasavad vākyaṃ vijñeyam | rūḍha़o dīpto 'haṅkāraḥ sauṭīryaṃ yatra tādṛśaṃ vacanamūrjasvi jñeyam | taccaitattrayaṃ preyo rasavat ūrjasvi ca yuktaḥ saṅgataḥ utkarṣo 'dhimātratā yeneti yuktotkarṣamatyantapriyamekāntarasavat bhṛśamūrjasvītyarthaḥ | ayaṃ cārthaḥ- ayamu[pa]mādibhiratiśayavidhibhirukto yuktotkarṣa iti ||</p>
</div><!-- sūtra !-->
<div type="sūtra" n="274">
<p>preyastāvadudāharannāha—</p>
<lg type="mūla" xml:id="KāĀ.2.274">
  <l>adya yā mama govinda ! jātā tvayi gṛhāgate |</l>
  <l>kālenaiṣā bhavet prītistavaivāgamanāt punaḥ || 274 ||</l>
</lg>
<p>govinda viṣṇo ! tvayi gṛhamidamasmadīyamatidhanyamāgate sati yā prītiḥ tuṣṭiḥ adya asmin puṇyāhe mama jātā eṣā iyaṃ prītiḥ kālena punarīdṛśena śubhena samayena kenacit tavaiva nānyasya | kastvādṛśaḥ ? āgamanādupasaṃkramaṇa[77a]mahotsavātkāraṇāt bhavet jāyate | tvadāgamaname[kāraṇa]masyāḥ, jyotsnāyā iva candra iti ||</p>
</div><!-- sūtra !-->
<pb n="162"/>
<div type="sūtra" n="275">
<p>tad vyācaṣṭe—</p>
<lg type="mūla" xml:id="KāĀ.2.275">
  <l>ityāha yuktaṃ viduro nānyatastādṛśī dhṛtiḥ |</l>
  <l>bhaktimātrasamārādhyaḥ suprītaśca tato hariḥ || 275 ||</l>
</lg>
<p>ityetadanantaroktaṃ yuktaṃ prāptakālamāha bravīti viduro narottamaḥ kaścidevamabhidhānaḥ | yato naiva govindāgamanādṛte 'nyataḥ kutaścidapi tādṛśī govindāgamanabhāvinī dhṛtiḥ prītirjāyate | yato yuktamāhetyapīkṣaṇīyaṃ tataḥ īdṛśāt prāptakālāt | suprītoḥ atyantaprasanno harirviṣṇurabhūt | kimetāvatā suprītaḥ syāt ? nakiñcid gṛhāgatāya tasmai tathāvidhāyātithaye tādṛśaṃ vastūpahṛtaṃ yataḥ suprītaḥ syādityāha- bhaktirīdṛśī vacanādirūpā yathābhāvinī sevā saiva tanmātram bahirvastūpahārādyanapekṣaṇāt | tena samārādhyaḥ pratipūjanīyo yatastasmāt tata eva bhakteḥ suprīta iti nigamanīyam ||</p>
</div><!-- sūtra !-->
<div type="sūtra" n="276">
<lg type="mūla" xml:id="KāĀ.2.276">
  <l>somaḥ sūryo marud bhūmirvyoma hotānalo jalam |</l>
  <l>iti mūrttīratikramya tvāṃ draṣṭuṃ deva ! ke vayam || 276 ||</l>
</lg>
<p>hotā yajamānaḥ | ityevaṃbhūtāni rūpāṇi vyaktāni aṣṭau mūrttīstavātikramya mu[ktvā] deva ! tvāmatyantāvyaktaparamatattvaṃ yogibhirapi mahadbhiragamyaṃ draṣṭuṃ sākṣātkartu ke vayamitare prāṇinaḥ ? naivāsmādṛśo 'gocaro devaḥ | somādīni vyaktāni rūpāṇi devasya yadi vayaṃ paśyema iti ||</p>
</div><!-- sūtra !-->
<div type="sūtra" n="277">
<p>tadvibhajannāha—</p>
<lg type="mūla" xml:id="KāĀ.2.277">
  <l>iti sākṣātkṛte deve rājño yadrātavarmaṇaḥ |</l>
  <l>prītiprakāśanaṃ tacca preya ityanugamyatām || 277 ||</l>
</lg>
<p>itīdṛśaṃ yat prītiprakāśanaṃ tat preyovacanam prakāśyate 'neneti kṛtvā rātavarmaṇaḥ tannāmno raghuvaṃśajanmano rājñaḥ sambandhi tatprayuktatvāt | deve śaṃkare paramabhaktisamārādhite prasanne kila dattadarśane sākṣātkṛte dṛṣṭe sati | tenetyarthād gamyate | tacca tādṛśaṃ vacanamīśvaraviṣayaṃ rātavarmaprayuktaṃ preya ityevamanugamyatāṃ jñātavyamiti ||</p>
</div><!-- sūtra !-->
<trailer>|| iti preyaścakram ||</trailer>
</div><!-- sūtra !-->

<pb n="163"/>

<div type="sūtra" n="278-290"> <!-- rasavaccakra !-->
<div type="sūtra" n="278">
<p>rasavadudāharannāha—</p>
<lg type="mūla" xml:id="KāĀ.2.278">
  <l>mṛteti pretya saṃgantuṃ yayā me maraṇaṃ matam |</l>
  <l>saivāvantī mayā labdhā kathamatraiva janmani || 278 ||</l>
</lg>
<p>iyaṃ kila preyasī mṛtā svargamagamaditi hetoḥ pretalokāntare kvacit <hi rend="bold">yayānayā</hi> saṃgantuṃ yogārthaṃ maraṇaṃ dehavisarjanaṃ matamiṣṭaṃ mama | mṛtvāpyavaśyaṃ tayā saṃgaṃsye iti | saiva yā parāsuḥ kilāsīt nānyā avantī avantirājatanayā mayā [ayātajīvi]tena tathāvyavasitenātraiva janmani na pretya kathaṃ labdhā, kimida[77b]madbhutam | nāsti bhāgyānāṃ duṣkaram | udayanaḥ kila vatsarājaḥ avantirājasutāyāṃ vāsavadattāyāmāsaktaḥ rājyacintāvimukho 'vartata iti mantribhiḥ sā kvacinnigūhya mṛteti khyāpitā | sa ca tadvirahamasahamāno 'tiraktatayā 'numaraṇaṃ tatsaṅgamavartma vyavasasau | tatastaiḥ punarjahre iti kathodāhṛtā ||</p>
</div><!-- sūtra !-->
<div type="sūtra" n="279">
<p>nanu prītiriyaṃ pūrvodāhṛtā | tatkimanayeti viśeṣaṃ darśayannāha—</p>
<lg type="mūla" xml:id="KāĀ.2.279">
  <l>prāk prītirdarśitā seyaṃ ratiḥ śṛṅgāratāṃ gatā |</l>
  <l>rūpabāhulyayogena tadidaṃrasavadvacaḥ || 279 ||</l>
</lg>
<p>prāk preyasyalaṅkāre prītistuṣṭiḥ puruṣaviṣayā darśitā | yā <hi rend="bold">punariyamanantaram</hi> udāhṛtā sā tviyaṃratiḥ strīviṣayānuraktiḥ bhāvaviśeṣaḥ śṛṅgārarasayonistādṛśavibhāvajanyastathāvidhānubhāvagamyaḥ | yadāha—śṛṅgāratāṃ śṛṅgārākhyarasaviśeṣatvaṃ gatā tadrūpeṇa pariṇatā | kutaḥ ? rūpasya svabhāvāsyātmīyasya saṃkalpaviśeṣalakṣaṇasya bāhulyenodīrṇatayā atyupacayena saha yogena sambandhena hetunā | etaduktaṃ bhavati- ratiriyamavyaktā anupacitā antastattvena vartamānā saṃkalpaviśeṣasvabhāvā bhāva ucyate | ata eva vikāro mānaso bhāva ityamidhīyate | saiva yadā samudīrṇā anubhāvāt kutaścinnāṭikābhinayādilakṣaṇāt vyaktimāyāti tadā śṛṅgāro nāma rasaḥ sampadyata ityata evocyate- abhivyaktā bhāvā eva rasākhyāṃ pratilabhante | vistarastu tacchāstrāt | vakṣyamāṇeṣu raudrādiṣu raseṣu krodhādibhāvapariṇāmaviśeṣarūpeṣvapyayaṃ nyāyo 'nugantavya ityalaṃ vistareṇa | tattasmādidamīdṛśaṃ vacaḥ kāvyaṃ rasavadvijñeyam, śṛṅgāra[ra]sayogāt | yadvedṛśaṃ tadrasavadvacanamiti yojyam ||</p>
</div><!-- sūtra !-->
<pb n="164"/>
<div type="sūtra" n="280">
<lg type="mūla" xml:id="KāĀ.2.280">
  <l>nigṛhya keśaiṣvākṛṣṭā kṛṣṇā yenāgrato mama |</l>
  <l>so 'yaṃ duḥśāsanaḥ pāpo labdhaḥ kiṃ jīvati kṣaṇam || 280 ||</l>
</lg>
<p>yena durātmanā mamāgrataḥ purastāt keśeṣu nigṛhya avaṣṭabhya kṛṣṇā draupadī priyā ākṛṣṭā ākṣiptā paribhūtā, so 'yamepa pāpo durātmā duḥśāsano mayā bhīmena labdhaḥ prāptaḥ kiṃ kṣaṇamekaṃ jīvati ? naiva jīvituṃ labhate | eṣa mayā hato vartate kauravāṇāṃ paśyatām | tribhuvanamapi saṃhatametatparitrāṇe na samarthamiti bhīmo garjati ||</p>
</div><!-- sūtra !-->
<div type="sūtra" n="281">
<p>ko 'yaṃ rasa iti darśayannāha—</p>
<lg type="mūla" xml:id="KāĀ.2.281">
  <l>ityāruhya parāṃ koṭiṃ krodho raudrātpratāṃ gataḥ |</l>
  <l>bhīmasya paśyataḥ śatrumityetadrasavadvacaḥ || 281 ||</l>
</lg>
<p>iti uktena prakāreṇa parāṃ koṭiṃ prakarṣaniṣṭāmāruhya prāpya anubhāvenābhivyaktimāgamya krodho bhāvaviśeṣo raudrātmatāṃ raudrarasaviśeṣamvabhāvatāṃ gataḥ | kasyāsau krodho ya evamavadat ? bhīmasya śatruṃ duḥśāsanaṃ paśyataḥ | anena tādṛśavastusvabhāvo vibhāvo bhāvayoniḥ sūcita ityevaṃvidhaṃ vacaḥ kāvyaṃ rasavadraudrarasayogāditi |</p>
</div><!-- sūtra !-->
<div type="sūtra" n="282">
<lg type="mūla" xml:id="KāĀ.2.282">
  <l>ajitvā sārṇavāmurvīmaniṣṭvā vividhairmakhaiḥ |</l>
  <l>adattvā cārthamarthimyo bhaveyaṃ pārthivaḥ katham || 282 ||</l>
</lg>
<p>urvīṃ mahīṃ sārṇavāṃ sahārṇavairvartata iti catuḥsamudraparyantāmajitvā anirjitya anātmasātkṛtvā tajjayalabdhayā ca dhanasampadā vividhaivicitraiḥ śāstroktairaśvamedhaviśvajidvājapeyarājasūyādibhirmakhairyāgaviśeṣaiḥ karaṇabhūtaiḥ yāgasāmānye tadviśeṣasya sādhakatamatvāt | aniṣṭvā yajanamakṛtvā arthibhyaśca vanīyakebhyo 'rtha yathārthaṃ yathākāmamadattvā apratipādya ahaṃ rājadharmaśūnyaḥ kathaṃ pārthivaḥ pṛthivīpatiḥ bhaveyam ? naiva, pṛthivījayādilakṣaṇatvāt pārthivatāyā iti ||</p>
</div><!-- sūtra !-->
<div type="sūtra" n="283">
<p>kataro 'yaṃ rasa iti vivṛṇvannāha—</p>
<lg type="mūla" xml:id="KāĀ.2.283">
  <l>ityutsāhaḥ prakṛṣṭātmā tiṣṭhanvīrarasātmanā |</l>
  <l>rasavattvaṃ girāṃ tāsāṃ samarthayitumīśvaraḥ || 283 ||</l>
</lg><pb n="165"/>
<p>ityuktena vidhinā utsāho bhāvaviśeṣaḥ prakṛṣṭa ātmā asyeti prakṛṣṭātmā parāṃ koṭimārūḍha़o 'bhivyaktatvāt | vīraścāso rasaśca tasya sa evātmā svabhāvaḥ tena lakṣitaḥ tiṣṭhan vartamāno vīrarasatāmāpannaḥ | tāsāmanantaroktānāṃ girāṃ kāvyarūpāṇāṃ rasavattvaṃ vīrarasayogitāṃ samarthayituṃ kartumīśvaraḥ samartha iti ||</p>
</div><!-- sūtra !-->
<div type="sūtra" n="284">
<lg type="mūla" xml:id="KāĀ.2.284">
  <l>yasyāḥ kusumaśayyāpi komalāṅgyā rujākarī |</l>
  <l>sādhiśete kathaṃ devī hutāśanavatīṃ citām || 284 ||</l>
</lg>
<p>yasyā devyāḥ komalamaṅgamasyā iti komalāṅgyāḥ mārdavaguṇenaiva kevalena nirmitāyā ata eva kusumamayī śayyā kusumaśayyā puṣpatalpamatyantakomalaṃ kimutānyat ?  rujākarī pīḍa़āhetuḥ | seyamekāntasukumāradehā devī hutāśanavatīmanalajvālākarālāṃ citāṃ citimantaśayyāṃ kathaṃ nāmādhiśete ? tasya mārdavasya kimidaṃ śayanam ? hā dagdhadaiva ! kimidaṃ vyavasitaṃ tvayā iti ||</p>
</div><!-- sūtra !-->
<div type="sūtra" n="285">
<p>katamo 'yaṃ rasa iti prakaṭayati—</p>
<lg type="mūla" xml:id="KāĀ.2.285">
  <l>iti kāruṇyamudriktamalaṅkāratayā smṛtam |</l>
  <l>tathāpare 'pi bībhatsahāsyādbhutabhayānakāḥ || 285 ||</l>
</lg>
<p>iti kathitena [pathā] yathā kāruṇyaṃ śoko bhāvaviśeṣaḥ kāruṇyākhyarasaviśeṣāśrayaḥ udriktamabhivyaktamāgataṃ karuṇarasātmanā vartamānamalaṅkāratayā kāvyabhūṣaṇatvena smṛtam iṣṭaṃ tajjñairiti | tathetyādi | yathā ratikrodhotsāhaśokodrekarūpāśca[78b]tvāro [śṛṅgāra]raudravīrakaruṇā rasā nidarśitāstathā 'pare śeṣāścatvāro jugupsāhāsavismayabhayabhāvodbhāvasvabhāvāḥ, bībhatsaśca hāsyaśca adbhutaśca bhayānakaśceti bībhatsahāsyādbhutabhayānakā rasā nidarśyanta iti śeṣaḥ ||</p>
</div><!-- sūtra !-->
<div type="sūtra" n="286">
<lg type="mūla" xml:id="KāĀ.2.286">
  <l>pāyaṃ pāyaṃ tavārīṇāṃ śoṇitaṃ pāṇisampuṭaiḥ |</l>
  <l>kauṇapāḥ saha nṛtyanti kabandhairantrabhūṣaṇāḥ || 286 ||</l>
</lg>
<p>deva ! tavārīṇāṃ tvatkṛpāṇakṛtāntapītajīvitānāṃ śoṇitaṃ raktaṃ pāṇisampuṭaiḥ añjalibhiḥ pāyaṃ pāyamabhīkṣṇaṃ pītvā mattāḥ kauṇapāḥ rākṣasā antrāṇi bhūṣaṇāni raktakusumadāmāyamānāni yeṣāmityantrabhūṣaṇāḥ kabandhaiḥ viśirobhiḥ śarīraiḥ saha<pb n="166"/>tavārīṇāmityapekṣaṇīyam | nṛtyanti [iti] utprekṣā, teṣāmapi nṛtyayogāt | atra jugupsākhyo bhāvaḥ tādṛśavibhāvajanitaḥ, anubhāvena tadrūpeṇābhivyaktaḥ | vikṛtarūpabībhatsarasasvabhāvatāmanubhavannalaṅkāratveneṣṭa iti draṣṭavyam ||</p>
</div><!-- sūtra !-->
<div type="sūtra" n="287">
<lg type="mūla" xml:id="KāĀ.2.287">
  <l>idamamlānamālāyā lagnaṃ stanataṭe tava |</l>
  <l>chādyatāmuttarīyeṇa navaṃ nakhapadaṃ sakhi || 287 ||</l>
</lg>
<p>sakhi ! tavādyāpi amlānā pratyagrā pariṇayotsavaniveśitā mālā kusumadāmāni yasyā ityamlānamālāyāḥ | anye tu puruṣāyitapariśrameṇa mlānamālatve 'pi amlānamālāyā iti viśeṣaṇamupahāsaparam iti vyācakṣate | stanasya taṭe pradeśe lagnaṃ vyavasthitaṃ nakhapadamidaṃ dṛśyamānaṃ mayūrapadakaśaśaplutakādirūpaṃ<note place="app" xml:lang="sa-Latn">vātsyāyanīye <ref cRef="KāSū.2.4.19-20">kāmasūtre 2. 4. 19-20</ref></note> navamabhinavamārdraṃ chādyatāṃ saṃvriyatāmuttarīyeṇa saṃvyānena | kimevamatitvaritam | ānanditāḥ sakhi !  vayam | sādhu kutam | atrānucitārthadarśanavibhāvāt kṛto hāsākhyo bhāvaḥ samudriktarūpo hāsyarasatāmāgataḥ | kāvyaśobhākaramidaṃ vijñeyam ||</p>
</div><!-- sūtra !-->
<div type="sūtra" n="288">
<lg type="mūla" xml:id="KāĀ.2.288">
  <l>aṃśukāni pravālāni puṣpaṃ hārādibhūṣaṇam |</l>
  <l>śākhāśca mandirāṇyeṣāṃ citraṃ nandanaśākhinām || 288 ||</l>
</lg>
<p>eṣāṃ nandane udyāna śākhinām aṃśukāni vastrāṇi pravālāni pallavāni hārādi ca bhūṣaṇamalaṅkāraḥ puṣpam | ādiśabdenāṅgadakuṇḍalādiparigrahaḥ | śākhāśca vicitrasaṃniveśaviśeṣāḥ | mandirāṇi prāsādāḥ | [a]ho citramidamapūrvamidaṃ dṛṣṭam ! iha vismayo nāma bhāvaḥ parisphuṭībhūto 'dbhutarasatāmāsevata iti veditavyam ||</p>
</div><!-- sūtra !-->
<div type="sūtra" n="289">
<lg type="mūla" xml:id="KāĀ.2.289">
  <l>idaṃ maghonaḥ kuliśaṃ dhārāsannihitānalam |</l>
  <l>smaraṇaṃ yasya daityastrīgarbhapātāya kalpate || 289 ||</l>
</lg>
<p>maghonaḥ śakrasya kuliśaṃ vajramidaṃ dṛśyate | dhārāsu koṭiṣu sannihito vyavasthito 'nalo 'gnirasyeti dhārāsanni[79a]hitānalam | yasya kuliśasya smaraṇaṃ kimu darśanam ? daityānāmasurāṇāmantarvatnyo yāḥ striyastāsāmatibhayagrastānāṃ garbhāṇāṃ pātāya nāśārthaṃ kalpate sampadyate | yasya smaraṇādapyasurastrīṇāṃ garbhāḥ patanti tadidaṃ kuliśamiti<pb n="167"/>
prakṛtam | atra bhayākhyo bhāvaḥ samudbhūto bhayānakarasarūpeṇa tiṣṭhannalaṅkāraḥ smṛta ityavaseyam ||</p>
</div><!-- sūtra !-->
<div type="sūtra" n="290">
<p>nanviyaṃ rasavattā prāgeva mādhuryaprastāve darśitā | tat kiṃ punarucyata iti cedāha—</p>
<lg type="mūla" xml:id="KāĀ.2.290">
  <l>vācyasyāgrāmyatāyonirmādhurye darśito rasaḥ |</l>
  <l>iha tvaṣṭarasāyattā rasavattā smṛtā girām || 290 ||</l>
</lg>
<p>vācyasya kāvyādheyavastunaḥ sambadhinī sā grāmyatā asabhyatā yoniḥ prabhavaḥ asyeti agrāmyatāyoniḥ | gamakatvādvācyasyeti sāpekṣatve 'pi samasyate | raso 'rtharasaḥ | mādhurye śabdārthasādhāraṇe vibhajyamāne darśitaḥ kāmaṃ sarvo 'pyalaṅkāra <ref cRef="KāĀ.1.62">[1.62]</ref> ityādinā | iha tu rasavadalaṅkāre 'ṣṭau yathoktā rasāsteṣvāyattā pratibaddhā rasavattā rasayogitā aṣṭarasā iti yāvat | girāṃ kāvyānāṃ sambandhinaḥ smṛtā abhimatā iti |</p>
<cit><quote><lg>
  <l>ratirhāsaśca śokaśca krodhotsāhau bhayaṃ tathā |</l>
  <l>jugupsā vismayaśceti sthāyibhāvāḥ prakīrtitā ||</l>
</lg></quote> <ref cRef="NāŚā.6.18">[nāṭyaśāstre 6. 18]</ref></cit>
<cit><quote>
<lg>
  <l>śṛṅgārahāsyakaruṇā raudravīrabhayānakāḥ |</l>
  <l>vībhatsādbhutasaṃjñau cetyaṣṭau nāṭyarasāḥ smṛtāḥ ||</l>
</lg></quote> <ref cRef="NāŚā.6.16">[nāṭyaśāstre 6. 16]</ref></cit>
<p>iti bhāvarasasaṃgrahaślokāviti ||</p>
</div><!-- sūtra !-->
<trailer>|| iti rasavaccakram ||</trailer>
</div><!-- sūtra !-->

<div type="sūtra" n="291-292"> <!--ūrvasvicakra !-->
<div type="sūtra" n="291">
<p>ūrjasvi nidarśayannāha—</p>
<lg type="mūla" xml:id="KāĀ.2.291">
  <l>apakartāhamasmīti hṛdi te mā sma bhūdbhayam |</l>
  <l>vimukheṣu na me khaṅgaḥ grahartuṃ jātu vāñchati || 291 ||</l>
</lg>
<p>ahamasyāpakartā pratikūlavartī prāptaścedānīmanenāsmi bhavāmīti hetoste tava hṛdi citte bhayaṃ trāso mṛto 'smīti mā sma bhūt mā bhaiṣīḥ | na tvāṃ hanmi | nahi jātu<pb n="168"/>
kadācidapi me mama khaḍgo vimukheṣu samaranirāstheṣu apratipraharatsu aprahartṛṣu kramituṃ vāñchati | nāstyasyedṛśī sthitiḥ yadvimukheṣu praharatīti ||</p>
</div><!-- sūtra !-->
<div type="sūtra" n="292">
<p>tadvivṛṇoti—</p>
<lg type="mūla" xml:id="KāĀ.2.292">
  <l>iti muktaḥ paro yuddhe niruddho darpaśālinā |</l>
  <l>puṃsā kenāpi tajjñeyamūrjasvītyevamādikam || 292 ||</l>
</lg>
<p>ityanantaroktena krameṇa puṃsā kenāpi kenacit anirdiṣṭagotranāmadheyena darpaśālinā sauṭīryasambandhitena yuddhe niruddhaḥ prāptaḥ paraḥ śatruḥ muktastyakto na hataḥ | yadīdṛśaṃ vacanaṃ tadevamādikamanyadapi tādṛśam—
<q><lg>
  <l>prāṇā[n] juhaumi yuddhāgnau yadyarātirmamorjitaḥ |</l>
  <l>na sītārpaṇakārpaṇyamlānaḥ prāṇimi rāvaṇaḥ ||</l>
</lg></q> [79b] ityādyūrjasvītyavajñeyamavagantavyamiti ||</p>
</div><!-- sūtra !-->
<trailer>|| iti ūrjasvi ||</trailer>
</div><!-- sūtra !-->

<div type="sūtra" n="293-295"> <!-- paryāyokticakra !-->
<div type="sūtra" n="293">
<lg type="mūla" xml:id="KāĀ.2.293">
  <l>arthamiṣṭamanākhyāya sākṣāttasyaiva sidvaye |</l>
  <l>yatprakārāntarākhyānaṃ paryāyoktaṃ tadīdṛśam || 293 ||</l>
</lg>
<p>iṣṭamabhimatamarthaṃ kañcitpriyasamāgamādilakṣaṇaṃ sākṣādañjasā vācakavyāpāreṇa anākhyāya apratipādya tasyaiveṣṭasyārthasya siddhaye niṣpattyarthaṃ prakārāntarasya tatmiddhyanuguṇasya anyasyārthasyākhyānam ākhyāyate 'neneti vākyaṃ tādṛśam iti anūdya tadīdṛśaṃ vacanaṃ paryāyoktamiṣṭaṃ manīṣibhiriti vidhiḥ ||</p>
</div><!-- sūtra !-->
<div type="sūtra" n="294">
<p>tadudāharati—</p>
<lg type="mūla" xml:id="KāĀ.2.294">
  <l>daśatyasau parabhṛtaḥ sahakārasya mañjarīm |</l>
  <l>tamahaṃ vārayiṣyāmi yuvābhyāṃ svairamāsyatām || 294 ||</l>
</lg>
<p>parabhṛtaḥ kokilo 'sāvayaṃ sahakārasya sambandhinīṃ mañjarīṃ kalikāṃ daśati bhinatti | tamahaṃ parabhṛtaṃ vārayiṣyāmi gatvā, yuvābhyāṃ dampatībhyāṃ svairaṃ svatantram<pb n="169"/>
āsyatāṃ sthīyatām | alaṃ madapekṣayeti ||</p>
</div><!-- sūtra !-->
<div type="sūtra" n="295">
<p>tad vyācaṣṭe—</p>
<lg type="mūla" xml:id="KāĀ.2.295">
  <l>saṅgamayya sakhīṃ yūnā saṅkete tadratotsavam |</l>
  <l>nirvartayitumicchantyā kayāpyapasṛtaṃ tathā || 295 ||</l>
</lg>
<p>saṅkete kṛtasaṃvidi kasmiṃścit sthāne sakhīmātmano yūnā kenacit saha saṅgamayya saṅgatāṃ kṛtvā tayo ratotsavaṃ raho nirvartayituṃ sādhayitumīcchantyā kayāpi kayācid vidagdhayā saṃkhyā tathā anantaroktena prakāreṇa parabhṛtavāraṇavyapadeśenāpasṛtaṃ tataḥ saṅketāditi ||</p>
</div><!-- sūtra !-->
<trailer>|| iti paryāyoktam ||</trailer>
</div><!-- sūtra !-->

<div type="sūtra" n="296-297"> <!-- samāhitacakra !-->
<div type="sūtra" n="296">
<p>samāhitamālakṣayannāha—</p>
<lg type="mūla" xml:id="KāĀ.2.296">
  <l>kiñcidārabhamāṇasya kārya daivavaśāt punaḥ |</l>
  <l>tatsādhanasamāpattiryā tadāhuḥ samāhitam || 296 ||</l>
</lg>
<p>kiñcitkāryaṃ prasādanādikamārabhamāṇasya sādhayituṃ sajjībhūtasya puṃso daivavaśāt vidhibalāt kāraṇāt na tu svasāmarthyāt | tasya siṣādhayiṣitasya kāryasya sādhanaṃ sādhyate aneneti tasya punaraparasya pratyayasya kasyacitsamāpattiḥ sannidhānaṃ yā tadevaṃlakṣaṇaṃ samāhitamāhuḥ bruvate kavaya iti ||</p>
</div><!-- sūtra !-->
<div type="sūtra" n="297">
<p>tadudāharati—</p>
<lg type="mūla" xml:id="KāĀ.2.297">
  <l>mānamasyā nirākartuṃ pādayorme namasyataḥ |</l>
  <l>upakārāya diṣṭyaitadudīrṇaṃ ghanagarjitam || 297 ||</l>
</lg>
<p>asyāḥ priyāyā mānaṃ pratikūlavartitāṃ nirākartuṃ pādayorenāmasyā vā namasyataḥ namato me mamopakārāya ārabdhakāryānugrahārthaṃ ghanasya meghasya garjitaṃ manmathanirbhartsitamiva māninīmānaduḥsahamudīrṇam uditaṃ diṣṭyetyānandanivedanamiṣṭasiddheḥ | iha māna-<pb n="170"/> nirākaraṇaṃ kāryamārabdham, tatra vidhivaśād ghanagarjitamaparaṃ sādhanaṃ ca samāpannamiti lakṣaṇaṃ yojyam ||</p>
</div><!-- sūtra !-->
<trailer>|| iti samāhitam ||</trailer>
</div><!-- sūtra !-->

<div type="sūtra" n="298-301"> <!-- udāttacakra !-->
<div type="sūtra" n="298">
<p>udāttamādarśayannāha—</p>
<lg type="mūla" xml:id="KāĀ.2.298">
  <l>āśayasya vibhūtervā yanmahatvamanuttaram |</l>
  <l>udāttaṃ nāma taṃ prāhuralaṅkāraṃ manīṣiṇaḥ || 298 ||</l>
</lg>
<p>āśayasyābhiprāyasya kasyacidvibhūteḥ sampado vā yanmahatvamaudāryamanuttaraṃ nāsmāduttaramadhikamasti prakarṣa[80a]niṣṭhādhiṣṭhānatvāditi | tamalaṅkāraṃ niratiśayodāttatvaprakāśanarūpamudāttaṃ nāma prāhurmanīṣiṇaḥ kavaya iti ||</p>
</div><!-- sūtra !-->
<div type="sūtra" n="299">
<lg type="mūla" xml:id="KāĀ.2.299">
  <l>guroḥ śāsamatyetuṃ na śaśāka sa rāghavaḥ |</l>
  <l>yo rāvaṇaśiraśchedakāryabhāre 'pyaviklavaḥ || 299 ||</l>
</lg>
<p>guroḥ piturdaśarathasya śāsanaṃ rājyamidaṃ mayā bharatāya dattaṃ tvayā vanamāvastavyamityājñāmatyetuṃ laṅghituṃ na śaśāka na samartho 'bhūt vinayaparavaśatayā sa rāghavo rāmaḥ | kimasāvitthamakiñcitkaro yat svabhāvyaṃ rājyamanyasmai dīyamānamātmānaṃ ca vane kṣipyamāṇamapekṣate ? naivam | gurubhaktiḥ kāpi sā tasyetyāha- ya ityādi | yo rāghavaḥ rāvaṇasya daśakandharasya rākṣasarājasya dāsīkṛtatrailokyasya śirasāṃ chedaḥ kārya trailokyārthamanuṣṭheyatvāt tadeva bhāro 'tidurvahatvāt | tatrāpi kim ? punarātmavipakṣanigrahamātre 'viklavaḥ śaktaḥ sa tādṛśaḥ gurorājñāṃ nāticakrāmetyāśayamāhātmyaṃ vinayotkarṣarājyalobhānabhibhavādilakṣaṇamālakṣyata iti ||</p>
</div><!-- sūtra !-->
<div type="sūtra" n="300">
<lg type="mūla" xml:id="KāĀ.2.300">
  <l>ratnabhittiṣu saṃkrāntaiḥ pratibimbaśatairvṛtaḥ |</l>
  <l>jñāto laṅkeśvaraḥ kṛcchrādāñjaneyena tattvataḥ || 300</l>
</lg>
<p>padmarāgādiratnavikārā bhittayaḥ kuḍyāni ratnabhittayastāsu saṃkrāntairuditaiḥ pratibimbānāṃ pratiśarīrāṇāṃ śatairvṛtaḥ parikṣipto laṅkeśvaro [rā]vaṇaḥ āñjaneyena hanūmatā sītānveṣaṇārtha tatra gatenāyaṃ rāvaṇaḥ, pratibimbānyetānīti tattvataḥ samyag jñāto<pb n="171"/>nirdhāritaḥ kṛcchrādyatnena nipuṇaṃ nirūpayatā na jhaṭityeveti bhūtimahattvamanatiśayamuktaṃ gṛhāṇyapi ratnamayāni iti ||</p>
</div><!-- sūtra !-->
<div type="sūtra" n="301">
<p>tadubhayaṃ vivṛṇvannāha—</p>
<lg type="mūla" xml:id="KāĀ.2.301">
  <l>pūrvatrāśayamāhātmyamatrābhyudayagauravam |</l>
  <l>suvyañjitamiti vyaktamudāttadvayamapyadaḥ || 301 ||</l>
</lg>
<p>pūrvatra gurorityādau prayoge āśayasya cittasya māhātmyamatyudāttatvamuktarūpam | atrā[na]ntare ratnabhittiṣvityādau abhyudayasya vibhūtergauravaṃ māhātmyamuktarūpaṃ suvyañjitamākhyātamitīdṛśamiti vā hetoradastadudāttayordvayamapi naikam | āśayopāttaṃ ca vyaktaṃ parisphuṭamabhavaditi ||</p>
</div><!-- sūtra !-->
<trailer>|| ityudāttam ||</trailer>
</div><!-- sūtra !-->

<div type="sūtra" n="302-307"> <!-- apahnuticakra !-->
<div type="sūtra" n="302">
<p>apahnutimadhikṛtyāha—</p>
<lg type="mūla" xml:id="KāĀ.2.302">
  <l>apahnutirapahnutya kiñcidanyārthadarśanam |</l>
  <l>na pañceṣuḥ smarastasya sahasraṃ patriṇāmiti || 302 ||</l>
</lg>
<p>kiñcidvasturūpamapahnutya nirākṛtya nedamiti, anyasyārthasya dharmarūpasya vā darśanaṃ vidhānaṃ yadityanūdya sāpahnutirityabhidhīyate | tāmudāharati- [80b] smaraḥ kāmaḥ pañceṣavo 'syeti pañceṣurna bhavatīti | iṣūṇāṃ pañcatvaṃ dharmo 'trāpahnūyate | na smara iṣavo vā | yadāha—tasya smarasya patriṇāmiṣūṇāṃ sambandhi sahasraṃ sahasrasaṃkhyatā | anyathā kathaṃ bhuvanatrayaṃ jayediti | anyasya sahasrasaṃkhyālakṣaṇasyārthasya dharmāntarasya darśanamitīdṛśī dharmāpahnatiravaseyeti ||</p>
</div><!-- sūtra !-->
<div type="sūtra" n="303">
<lg type="mūla" xml:id="KāĀ.2.303">
  <l>candanaṃ candrikā mando gandhavāhī ca dakṣiṇaḥ |</l>
  <l>seyamagnimayī sṛṣṭiḥ śītā kila parān prati || 303 ||</l>
</lg>
<p>candanaṃ malayajaṃ candrikā jyotsnā mando mṛdurgandhavāhī pavano dakṣiṇa iti yadetat seyamīdṛśī sṛṣṭiḥ sraṣṭuragnimayī dahanasvabhāvā asmākam [kṛte] | parān prati<pb n="172"/>
anyeṣāṃ kileyaṃ sṛṣṭiḥ śītāhlādakarī | kilaśabdena<note place="app" xml:lang="sa-Latn">mayi śīteti mudritapustakeṣu | śītā kileti ratnaśriyaḥ | eṣa eva vādijaṅghālādyabhimataḥ pāṭhaḥ |</note> śrutagamyatāṃ śītatāyāḥ sūcayati | duṣṭatāyā evānubhavagamyatvāt | virahaviplutacittaḥ kaścitkāmukaḥ kathayatīti ||</p>
</div><!-- sūtra !-->
<div type="sūtra" n="304">
<p>keyamapahnutirityāha—</p>
<lg type="mūla" xml:id="KāĀ.2.304">
  <l>śaiśiryamabhyupetyaiva pareṣvātmani kāminā |</l>
  <l>auṣṇyapradarśanāttasya saiṣā viṣayanihnutiḥ || 304 ||</l>
</lg>
<p>tasya candanādervastunaḥ pareṣvanyeṣu svastheṣu viṣaye śaiśiryaṃ śaityamabhyupetyāgnikṛtyāpahnutyā evātmani viṣaye kenacit kāminā viyuktena auṣṇyasya candanādigatasya pradarśanādudbhāvanātkāraṇāt saiṣā tādṛśī viṣayāpahnutiḥ | viṣaye kvacidvasturūpāpahnuteḥ, na sarvatreti ||</p>
</div><!-- sūtra !-->
<div type="sūtra" n="305">
<lg type="mūla" xml:id="KāĀ.2.305">
  <l>amṛtasyandikiraṇaścandramā nāma no mataḥ |</l>
  <l>anya evāyamarthātmā viṣaniṣyandidīdhitiḥ || 305 ||</l>
</lg>
<p>amṛtaṃ sudhā syandante sravantītyamṛtasyandinaḥ kiraṇāḥ asyeti amṛtasyandikiraṇaḥ padārthaviśeṣaścandramā nāma no 'smākaṃ mataḥ prasiddhaḥ | ayaṃ tu anya evārthātmā padārthaḥ | kutaḥ ? viṣamamṛtaviruddhaṃ niṣyandamānāḥ kṣarantyo dīdhitayaḥ kiraṇā asyeti viṣaniṣyandino dīdhitayo yatastasmātkathamayaṃ candrastadviruddhalakṣaṇa iti kaścidvirahī viplavata iti ||</p>
</div><!-- sūtra !-->
<div type="sūtra" n="306">
<p>iyaṃ katamāpahnutirityāha—</p>
<lg type="mūla" xml:id="KāĀ.2.306">
  <l>iti candratvamevendornivartyārthāntarātmanā |</l>
  <l>uktaḥ smarārtenetyeṣa svarūpāpahnutirmatā || 306 ||</l>
</lg>
<p>ityuktena vidhinā indoścandratvamamṛtamayatvaṃ svarūpaṃ nivartyāpahnutyārthāntarātmanā viṣarūpeṇoktaḥ udbhāvita induḥ | uktamityapi pāṭhaḥ | tatra candratvamuktaṃ svarūpeṇa nivartya rūpāntareṇoktamiti yojyam | smarārtena kāmātureṇa virahiṇā kenaciditi hetoḥ svarūpāpahnutireṣā [matā] jñeyā, candrasvarūpasyā[81a]pahnuteriti ||</p>
<pb n="173"/>
<p>nanūpamāpahnutiriha saṃgṛhītā | sā hi kathañcidantarbhūtopameṣyate | yadāhuḥ—
<cit><quote><lg>
  <l>apahnutirabhīṣṭā ca kiñcidantargatopamā |</l>
  <l>bhūtārthāpahnavādeṣā kriyate sāmidhā yathā ||</l>
</lg></quote> <ref cRef="KāA.3.21">[kāvyālaṅkāre 3. 21]</ref></cit></p>
<p>lakṣyaṃ cedaṃ dattam |
<cit><quote><lg>
  <l>neyaṃ virauti bhṛṅgālī madena mukharā muhuḥ |</l>
  <l>ayamākṛṣyamāṇasya kāmasya dhanuṣo dhvaniḥ || iti |</l>
</lg></quote> <ref cRef="KāA.3.22">[ kāvyālaṅkāre 3. 22]</ref></cit></p>
</div><!-- sūtra !-->
<div type="sūtra" n="307">
<p>idaṃ tvanīdṛśamapahnutilakṣaṇamityāśaṅkyāha—</p>
<lg type="mūla" xml:id="KāĀ.2.307">
  <l>upamāpahnutiḥ pūrvamupamāsveva darśitā |</l>
  <l>ityapahnutibhedānāṃ lakṣyo lakṣyeṣu vistaraḥ || 307 ||</l>
</lg>
<p>upamāpahnutirīdṛśī pūrvamupamāvikalpeṣveva darśitā antarbhāvitā |
<cit><quote><lg>
  <l>na jātu śaktirindoste mukhena pratigarjitum |</l>
  <l>kalaṅkino jaḍasyeti pratiṣedhopamaiva sā ||</l>
</lg></quote> <ref cRef="KāĀ.2.34">[ 2. 34 ]</ref></cit>
iti saṃgṛhītā | tannāsyāḥ pṛthaglakṣaṇaṃ lakṣyaṃ cocyate | iti kathitapathānusāreṇa apahnuterbhedānāṃ vikalpānāṃ vistaraḥ prapañco lakṣyo draṣṭavyaḥ | lakṣyeṣu prayogeṣu sargabandhādiṣu svayaṃ caite prayoktavyāḥ | tadyathā—
<q><lg>
  <l>jagadetat priyāsarvaṃ na jagannāma kiñcina |</l>
  <l>tathāpi cittasantoṣaṃ nāsādayasi na priyām ||</l> <label>sarvāpahnutiḥ |</label>
</lg>
<lg>
  <l>priyā naiveyamanyaiva kācidābhāti bhāminī |</l>
  <l>na hi sā niranukrośamevaṃ niranuṣevate ||</l> <label>hetvapahnutiḥ |</label>
</lg>
<pb n="174"/>
<lg>
  <l>na stanadvayametatte bhāraḥ ko 'pyeṣa durvahaḥ |</l>
  <l>kathaṃ prāṇimi tanvaṅgi ! bhṛśametena tāmyasi ||</l> <label>caṭupradhānāpahnutiḥ |</label>
</lg></q>
evamanye 'pyapahnutibhedāḥ kalpanīyā iti ||</p>
</div><!-- sūtra !-->
<trailer>|| ityapahnutiḥ ||</trailer>
</div><!-- sūtra !-->

<div type="sūtra" n="308-320"> <!-- śleṣacakra !-->
<div type="sūtra" n="308">
<p>kramaprāptaṃ śliṣṭaṃ lakṣayati—</p>
<lg type="mūla" xml:id="KāĀ.2.308">
  <l>śliṣṭamiṣṭamanekārthamekarūpānvitaṃ vacaḥ |</l>
  <l>tadabhinnapadaṃ bhinnapadaprāyamiti dvidhā || 308 ||</l>
</lg>
<p>yad vaco vacanamaneko bhinno 'rtho 'bhidheyaṃ yasyetyanekārtham | ekena samānena rūpeṇa śabdasvabhāvena anvitaṃ yuktaṃ sarūpam ityanūdya śliṣṭaṃ tadiṣṭaṃ smaryata iti vidhīyate | taccaivaṃ lakṣaṇaṃ śliṣṭaṃ dvidhā prakāradvayena bhidyate | katham ? abhinnamekaṃ padaṃ subantatiṅantarūpaṃ yatra tadabhinnapadamavikṛtaśabdaṃ bhinnamanekam, padaṃ bhaṅgena yojanāt, prāyamadhikaṃ yatra tad bhinnapadaprāyam | tena vā prāyamadhikaṃ kiñcidabhinnamiti prāyograhaṇena sūcayati | anena rūpeṇa dvidheti prakṛtam ||</p>
</div><!-- sūtra !-->
<div type="sūtra" n="309">
<p>udāharannāha—</p>
<lg type="mūla" xml:id="KāĀ.2.309">
  <l>asāvudayamārūḍha़ḥ kāntimān raktamaṇḍalaḥ |</l>
  <l>rājā harati lokasya hṛdayaṃ mṛdubhiḥ karaiḥ || 309 ||</l>
</lg>
<p>asāvayaṃ rājā candro nṛpatiśca | tatra candrastāvadudayaṃ parvatamārūḍha़ḥ | nṛpatistūdayamabhyudayaṃ rājyarūpamārūḍha़ḥ prāptaḥ | candraḥ kāntimān saumyaḥ | nṛpatiḥ kāntimānabhirūpaḥ | candro raktamaruṇamuda[81b]yāvasthābhāvitvānmaṇḍalaṃ bimbamasyeti raktamaṇḍalaḥ | nṛpatistu raktamanuraktaṃ snigdhaṃ maṇḍalamamātyādiprakṛtivṛndaṃ yasyeti raktamaṇḍalaḥ | lokasya hṛdayaṃ janasya manaḥ prītiyogena harati rañjayati | candro mṛdubhiḥ śītaiḥ karaiḥ kiraṇairharati | nṛpatistu mṛdubhiranudvejanīyaiḥ karairucitaṣaḍbhāgādisvabhāvaiḥ harati | iti śliṣṭamabhinnapadaṃ bhaṅgena vinā yathāvasthānamubhayatra padayojanāditi ||</p>
</div><!-- sūtra !-->
<pb n="175"/>
<div type="sūtra" n="310">
<lg type="mūla" xml:id="KāĀ.2.310">
  <l>doṣākareṇa sambadhnannakṣattrapathavartinā |</l>
  <l>rājñā pradoṣo māmityamapriyaṃ kiṃ na bādhate || 310 ||</l>
</lg>
<p>pradoṣo rajanīmukham, prakṛṣṭo 'dhiko doṣo lobhādirasyeti pradoṣaśca kaścit puruṣo vivakṣitaḥ | doṣā rātrirākara āśrayastatra darśanāt | yasya doṣākara iti tatsannidhau dṛṣṭeḥ, doṣākareṇa candreṇa, doṣāṇāṃ krauryādīnāmākaraḥ sthānaṃ tena nṛpeṇa | nakṣatrapathe vyomni vatate nakṣatrapathavartinā candreṇa, kṣatrasya panthāḥ kṣatrapathaḥ kṣātro dharmaḥ śiṣṭapālanaduṣṭanigrahādirūpaḥ, na tathā 'kṣatrapathastadvartinā rājadharmātikramiṇā nṛpeṇa saṃbadhnan saṅgacchamānaḥ | māmitthamanena prakāreṇa apriyaṃ na vidyate priyā 'syeti virahiṇaṃ pradoṣaḥ kṣaṇadāvatāraḥ | kiṃ kasmāt na bādhate na tāpayati ? bādhata eva | apriyaṃ na priyamapriyaṃ dveṣyaṃ kiṃ na bādhate nāpakaroti ? nigṛhṇātyeva pradoṣaḥ prakṛṣṭadoṣaḥ puruṣaḥ kaścit | idaṃ bhinnapadaprāyaṃ śliṣṭamuktena vidhinā pradoṣa ityādīnāṃ bhinnatvād rājñā ityasyābhedāditi ||</p>
</div><!-- sūtra !-->
<div type="sūtra" n="311">
<p>alaṅkārāntaragocaraḥ śleṣo 'pi | sa prāgukta iti darśayannāha—</p>
<lg type="mūla" xml:id="KāĀ.2.311">
  <l>upamārūpakākṣepavyatirekādigocarāḥ |</l>
  <l>prāgeva darśitāḥ śleṣā darśyante kecanāpare || 311 ||</l>
</lg>
<p>upamā rūpakamākṣepaḥ vyatirekaścādiryasya dīpakārthāntaranyāsādeḥ sa gocaro viṣayo yeṣāṃ te śleṣāḥ prāgevopamāprastāvādiṣu darśitāḥ | tataḥ samprati nocyante | tatropamāgocaraḥ śleṣaḥ śiśirāṃśupratidvandvītyādinā <ref cRef="KāĀ.2.28">[2.28]</ref> darśitaḥ | rūpakopaghnaḥ rājahaṃsopabhogārhamityādinā <ref cRef="KāĀ.2.87">[2.87]</ref> | ākṣepaviṣayaḥ amṛtātmani padmānāmityādinā <ref cRef="KāĀ.2.159">[2.159]</ref> | vyatirekāśrayaḥ tvaṃ samudraśca durvārāvityādinā <ref cRef="KāĀ.2.183">[2.183]</ref> | dīpakādhikaraṇo hṛdyagandhavahā ityādinā<ref cRef="KāĀ.2.113">[2.113]</ref> | evamanye 'pyarthāntaranyāsādigocarā draṣṭavyāḥ | ye tu pūrvaṃ noktāste apare 'nye kecana kiyanto nidarśyante pratipādyanta iti ||</p>
</div><!-- sūtra !-->
<div type="sūtra" n="312">
<p>ke punasta iti darśayannāha—</p>
<lg type="mūla" xml:id="KāĀ.2.312">
  <l>astyabhinnakriyaḥ kaścidaviruddhakriyo 'paraḥ |</l>
  <l>viruddhakarmā cāstyanyaḥ śleṣo niyamavānapi || 312 ||</l>
</lg><pb n="176"/>
<p>abhinnā ekā kriyā yatra sa tādṛśaḥ kaścidasti śleṣaḥ | aviruddhe sahabhāvinyau kriye yasmin sa tadrūpo 'paro 'nyaḥ kaścidasti | viruddhe karmaṇī kriye yatra sa cānyaḥ kaścidasti | śleṣa iti sarvatra sambadhyate | niyamo 'vadhāraṇamasminnastīti niyamavānapi vidyate kaścit ||</p>
</div><!-- sūtra !-->
<div type="sūtra" n="313">
<lg type="mūla" xml:id="KāĀ.2.313">
  <l>niyamākṣeparūpoktiravirodhī virodhyapi |</l>
  <l>teṣāṃ nidarśaneṣveva rūpavyaktirbhaviṣyati || 313 ||</l>
</lg>
<p>niyamasyākṣepo niṣedho rūpaṃ svabhāvo yasyāṃ tathāvidhoktirabhidhānaṃ yatra tādṛśo 'pyasti kaścit | nātra virodho 'stītyavirodhī | so 'pyasti | virodho 'saṅgatiratra vidyata iti virodhī | so 'pyasti | nāmasaṅkīrtanamātreṇa na jñāyanta ityāha—teṣāṃ śleṣāṇāmabhinnakriyādīnāṃ nidarśaneṣu lakṣyeṣveva nābhidhānamātreṇa rūpasya pratiniyatasya lakṣaṇasya vyaktiḥ pratyavagamo bhaviṣyati | tato yathākramaṃ nidarśyanta iti ||</p>
</div><!-- sūtra !-->
<div type="sūtra" n="314">
<lg type="mūla" xml:id="KāĀ.2.314">
  <l>svabhāvamadhurāḥ snigdhāḥ śaṃsantyo rāgamulbaṇam |</l>
  <l>dṛśo dūtyaśca karṣanti kāntābhiḥ preṣitāḥ priyam || 314 ||</l>
</lg>
<p>kāntābhirnāyikābhiḥ vāsakaśayyābhiḥ preṣitāḥ prayuktā dṛśo dṛṣṭayo dūtyaśca nisṛṣṭārthādaya[ḥ] svabhāvenaiva madhurāḥ subhagā ubhayyo 'pi snigdhāḥ | premarasabhāvitā dṛśaḥ dūtyastvaparuṣāḥ | rāgaṃ bhāvamulbaṇamudīrṇamantargatamākāraviśeṣeṇa śaṃsantyaḥ sūcayantyo dṛśaḥ | dūtyastu rāgamulbaṇaṃ nāyikānuraktimadhikāṃ caturamācakṣāṇāḥ karṣanti vaśīkurvanti priyaṃ vallabham, yatra preṣitāḥ | ayamabhinnakriyaḥ śleṣaḥ, karṣaṇalakṣaṇayaikayā kriyayā dṛśāṃ dūtīnāṃ ca sambandhāditi ||</p>
</div><!-- sūtra !-->
<div type="sūtra" n="315">
<lg type="mūla" xml:id="KāĀ.2.315">
  <l>madhurā rāgavardhinyaḥ komalāḥ kokilāgiraḥ |</l>
  <l>ākarṇyante madakalāḥ śliṣyante cāsitekṣaṇāḥ || 315 ||</l>
</lg>
<p>asitekṣaṇāḥ striyaḥ kokilānāṃ giraśca vācaḥ | madhurāḥ manoharāḥ dvayyo 'pi | rāgaṃ raktibhāvaṃ vardhayanti rāgavardhinyaḥ ubhayyo 'pi | komalāḥ kokilāgiraḥ śravaṇānudvejanīyatvāt, asitekṣaṇāstu sukhasparśatvāt | kokilāgiro madena samayakṛtena harṣaviśeṣeṇa kalāḥ puṣṭāḥ | asitekṣaṇāstu madena madhupānajanitena kalāḥ vihvalāḥ |<pb n="177"/>kokilāgira ākarṇyante śrūyante | asitekṣaṇāstu śliṣyante āliṅgyante | [82b] ayamaviruddhakriyaḥ śleṣaḥ, ākarṇanaśleṣaṇayoḥ sahabhāvāditi ||</p>
</div><!-- sūtra !-->
<div type="sūtra" n="316">
<lg type="mūla" xml:id="KāĀ.2.316">
  <l>rāgamādarśayanneṣa vāruṇīyogavardhitam |</l>
  <l>parābhavati gharmāṃśuraṅgajastu vijṛmbhate || 316 ||</l>
</lg>
<p>eṣa gharmāṃśurādityaḥ parābhavatyastameti | aṅgajastu kāmo vijṛmbhate samudbhavati | vāruṇyā pratīcyā diśā yogena saṅgamena vardhitamupabṛṃhitaṃ rāgamaruṇimānam ādarśayan dharmāṃśuḥ parābhavatīti prakṛtam | aṅgajastu vāruṇyā madirayā yogena pānalakṣaṇena vardhitaṃ rāgaṃ ratibhāvamādarśayan vibhramairāviṣkurvan vijṛmbhata iti prakrāntam | ayaṃ viruddhakriyaḥ śleṣaḥ, parābhavavijṛmbhaṇayorastamayodayarūpayoḥ parasparavirodhāt iti ||</p>
</div><!-- sūtra !-->
<div type="sūtra" n="317">
<lg type="mūla" xml:id="KāĀ.2.317">
  <l>nistriṃśatvamasāveva dhanuṣyevāsya vakratā |</l>
  <l>śareṣveva narendrasya mārgaṇatvaṃ ca vartate || 317 ||</l>
</lg>
<p>asya narendrasya kasyacinnistriṃśatvam asau khaṅga eva vartate na ma[na]si nistriṃśatvam | asitvaṃ krauryaṃ ceti śliṣṭam | dhanuṣyeva vakratā | na cetasi vakratā | natatvaṃ śāṭhyaṃ ceti śliṣṭiḥ | śareṣu bāṇeṣveva mārgaṇatvaṃ nātmani | mārgaṇatvaṃ śaratvaṃ yācakatvaṃ ceti śliṣyate | ayaṃ niyamavān śleṣaḥ | asāvevetyavadhāraṇaprayogāditi ||</p>
</div><!-- sūtra !-->
<div type="sūtra" n="318">
<lg type="mūla" xml:id="KāĀ.2.318">
  <l>padmānāmeva daṇḍeṣu kaṇṭakastvayi rakṣati |</l>
  <l>athavā dṛśyate rāgimithunāliṅganeṣvapi || 318 ||</l>
</lg>
<p>deva ! tvayi rakṣati jagatīṃ padmānāṃ [eva] daṇḍeṣu nāleṣu kaṇṭako dṛśyate, na rājye | kaṇṭakaḥ kārkaśyalakṣaṇaḥ, padmadaṇḍeṣu rājavipakṣaśceti śliṣṭatvāt | ayaṃ niyama ākṣipyate | athavā katham niyamyate ? yato rāgiṇāṃ vā mithunāni strīpuṃsayugmalakṣaṇāni teṣāmanyonyāliṅganeṣvapi viṣaye[ṣu] kaṇṭakaḥ rāgajanitapulakarūpo dṛśyate | tatkathamevamavadhāryata iti niyamākṣeparūpoktirayaṃ śleṣa iti ||</p>
</div><!-- sūtra !-->
<div type="sūtra" n="319">
<lg type="mūla" xml:id="KāĀ.2.319">
  <l>mahībhṛdbhūrikaṭakastejasvī niyatodayaḥ |</l>
  <l>dakṣaḥ prajāpatiścāsīt svāmī śaktidharaśca saḥ || 319 ||</l>
</lg><pb n="178"/>
<p>sa vivakṣitaḥ kaścinmahībhṛtparvataḥ rājā ca, bhūrayo mahāntaḥ kaṭakāḥ sānavo yasya parvatasya | bhūrirviśālaḥ kaṭakaḥ skandhāvāraḥ hastābharaṇaviśeṣo vā yasya sa bhūrikaṭako rājā | tejasvī raviḥ prabhāvaviśeṣayuktaśca niyataḥ pratidinamudayaḥ prabhāvalakṣaṇo yasya sa niyatodayo raviḥ, niyataḥ sthiraḥ udayo rājyarūpo yasya sa niyatodayo rājā | dakṣo nāma prajāpatirvidhātā kaścit | rājā ca dakṣaḥ śūraḥ prajānāṃ lokānāṃ ca [83a] patiḥ adhipaḥ svāmī kārttikeyaḥ prabhuśca, śaktiḥ āyudhaviśeṣaḥ tāṃ dhārayatīti śaktidharaḥ skandaḥ | śaktimutsāhamantraprabhāvarūpāṃ dhārayatīti śaktidharo rājā | āsīdabhūt | ayamavirodhī śleṣaḥ | mahībhṛdbhūrikaṭakatvādīnāmubhayatrāpyavyāhateriti ||</p>
</div><!-- sūtra !-->
<div type="sūtra" n="320">
<lg type="mūla" xml:id="KāĀ.2.320">
  <l>acyuto 'pyavṛṣocchedī rājāpyaviditakṣayaḥ |</l>
  <l>devo 'pyavibudho jajñe śaṅkaro 'pyabhūjaṅgavān || 320 ||</l>
</lg>
<p>acyuto viṣṇuḥ, nyāyabhraṃśābhāvāt | sthiraśca | tatra yadā 'cyuto viṣṇustadā vṛṣasya vṛṣabhasya ariṣṭanāmnastenocchedād avṛṣoccheditvaṃ viruddham | pakṣāntare tu aviruddham, vṛṣasya dharmasya rājñā anucchedāt | rājā candraḥ, nṛpaśca | tatra candrasya aviditaḥ kṣayo 'nenetyaviditakṣayatvaṃ viruddham, dakṣaśāpena kṛṣṇapakṣe kṣīyamāṇatvāt | pakṣāntare tu rājyāpacayābhāvādavyāghātaḥ | devo gatidevo vibudhaḥ | sammatidevaśca rājā | tatra gatidevaḥ kathamavibudhaḥ, asura iti virudhyate | sammatidevastu rājā, vibudhāḥ paṇḍitā vigatā yataḥ | na tathā avibudhaḥ budhayuktaḥ paṇḍitamaṇḍalamaṇḍitāsthānamaṇḍapaḥ | śaṅkarastrilocanaḥ, śāntikaraśca | tatra trinetraḥ phaṇidharanaddhajaṭājūṭaḥ sārasanīkṛtanāgaḥ kuṇḍalīkṛtapannagaḥ kathamabhujaṅgavān iti virodhaḥ | rājā tu dhūrtasaṃsargābhāvād abhujaṅgavāniti yujyate | jajñe viditaḥ kriyāvidita iti sarvatra sambandhanīyam | ayaṃ virodhī śleṣa udāhṛtaḥ ||</p>
</div><!-- sūtra !-->
<trailer>|| iti śleṣacakram ||</trailer>
</div><!-- sūtra !-->

<div type="sūtra" n="321-237"> <!-- viśeṣokticakra !-->
<div type="sūtra" n="321">
<p>viśeṣoktimāviṣkurvannāha—</p>
<lg type="mūla" xml:id="KāĀ.2.321">
  <l>guṇajātikriyādīnāṃ yattu vaikalyadarśanam |</l>
  <l>viśeṣadarśanāyaiva sā viśeṣoktiriṣyate || 321 ||</l>
</lg><pb n="179"/>
<p>guṇaśca jātiśca kriyā ca ādiśabdena dravyaparigrahaḥ | teṣāṃ vaikalyasyābhāvasya darśanaṃ vacanaṃ yattat | kimartham ? viśeṣasyātiśayasya kasyacitkāryaviṣayasya darśanāya pratipādanārthameva | ata eva viśeṣaparatvāt sā tallakṣaṇā viśeṣoktiriṣyate manīṣibhiriti ||</p>
</div><!-- sūtra !-->
<div type="sūtra" n="322">
<p>tāmudāharannāha—</p>
<lg type="mūla" xml:id="KāĀ.2.322">
  <l>na kaṭhoraṃ na vā tīkṣṇamāyudhaṃ puṣpadhanvanaḥ |</l>
  <l>tathāpi jitamevāsīdamunā bhuvanatrayam || 322 ||</l>
</lg>
<p>puṣpadhanvanaḥ kāmasyāyudhaṃ kusuma[ma]nyadvā tādṛśaṃ na kaṭhoraṃ na kaṭhinam na ca atitīkṣṇaṃ na ca niśātaṃ yathānyat, āyudhamayomayaṃ tejitaṃ khaḍgādi tathāpyevamapīti viśeṣavivakṣāyām | yadāha—amunā puṣyadhanvanā āyudhena vā bhuvanānāṃ svargādīnāṃ trayaṃ kṛtsnaṃ jagat jitamākrāntameva nājitamapi āsīdabhavat | [83b] aho citram !  iha kāṭhinyataikṣṇyalakṣaṇasyāyudhatvena prasiddhasya niṣedhenānaṅgāstrasya jagajjaitrasya viśeṣaḥ ko 'pyāviṣkṛto jagajjayakāryaviṣayaḥ | tādṛśamapīdaṃ jagadvijayasamarthamaho yathedaṃ prativiśiṣṭamiti ||</p>
</div><!-- sūtra !-->
<div type="sūtra" n="323">
<lg type="mūla" xml:id="KāĀ.2.323">
  <l>na devakanyakā nāpi gandharvakulasambhavā |</l>
  <l>tathāpyeṣā tapobhaṅgaṃ vidhātuṃ vedhaso 'pyalam || 323 ||</l>
</lg>
<p>iyaṃ devānāṃ kanyakā yoṣinna bhavati | sambhavatyasmāditi sambhavaḥ | gandharvāṇāṃ devaviśeṣāṇāṃ kulaṃ vaṃśaḥ sambhavaḥ, tatra vā sambhūtirasyā iti gandharvakulasambhavā na bhavati | sā hi strījātiratyantābhirūpā | tathāpi pūrvavat viśeṣavivakṣāyām | yadāha—eṣā strī yā na tajjātiḥ | vedhaso 'pi yena sṛṣṭā, yo vā vītarāgaḥ prāgevānyasya | tapaso viṣayasaṃyamasya bhaṅgaṃ nivṛttiṃ vidhātuṃ kartṛmalaṃ samarthā | kimidaṃ rūpa cāturyam | iha devajātyāde rūpotkarṣavattvanivṛttyā viśeṣaḥ, mānuṣyapyevaṃvidhā yā prajāpatimapi rāgaparavaśaṃ karotīti darśitaḥ ||</p>
</div><!-- sūtra !-->
<div type="sūtra" n="324">
<lg type="mūla" xml:id="KāĀ.2.324">
  <l>na baddhā bhrūkuṭirnāpi sphurito daśanacchadaḥ |</l>
  <l>na ca raktābhavad dṛṣṭirjitaṃ ca dviṣatāṃ kulam || 324 ||</l>
</lg><pb n="180"/>
<p>kenacid dhīreṇa bhrūkuṭirbhrūbhaṅgaḥ kopajanmā na baddhā na racitā | daśanacchadaśca adharo na sphuritaḥ kopānna kampi | dṛṣṭiśca raktā roṣāruṇā nābhavat | tathāpi ca dviṣatāṃ kulam arivargaḥ jitaṃ bhagnam | citrametat | atra bhrukuṭībaddhadaśanacchadasphuraṇādeḥ kriyāyā vigamena nirvikāraripuvijayalakṣaṇo viśeṣo darśita iti ||</p>
</div><!-- sūtra !-->
<div type="sūtra" n="325">
<lg type="mūla" xml:id="KāĀ.2.325">
  <l>na rathā na ca mātaṅgā na hayā na ca pattayaḥ |</l>
  <l>strīṇāmapāṅgadṛṣṭyaiva jīyate jagatāṃ trayam || 325 ||</l>
</lg>
<p>rathāḥ syandanā na santi | na mātaṅgā hastinaḥ santi | na ca hayā aśvāḥ | nāpi pattayaḥ padātayaḥ | caturaṅgamanīkamidaṃ jayopakaraṇam | tathāpi strīṇāmapāṅgadṛṣṭyā kaṭākṣeṇaiva kevalaṃ jagatāṃ trayaṃ tribhuvanaṃ jīyate vaśīkriyate | atra rathādilakṣaṇadravyābhāvena jagattrayavijayalakṣaṇo viśeṣaḥ strīkaṭākṣasyāviṣkṛta iti ||</p>
</div><!-- sūtra !-->
<div type="sūtra" n="326">
<p>viśeṣoktervikalpāntaraṃ darśayannāha—</p>
<lg type="mūla" xml:id="KāĀ.2.326">
  <l>ekacakro ratho yantā vikalo viṣamā hayāḥ |</l>
  <l>ākrāmatyeva tejasvī tathāpyarko jagattrayam || 326 ||</l>
</lg>
<p>ekaṃ cakramasyetyekacakro rathaḥ | kathaṃ vahati ? yantā sārathiścāruṇalakṣaṇaḥ aṅgavikalaḥ | kathaṃ karmaṇya ? hayā rathyāśca viṣamāḥ sapta | kathaṃ dhaureyāḥ ? tathāpyarkaḥ tejasvī pratāpaviśeṣayukto yatastasmāt jagatāṃ trayamākrāmatyabhibhavati | tejastatranimittamiti ||</p>
</div><!-- sūtra !-->
<div type="sūtra" n="327">
<p>[keyaṃ] viśeṣoktirityāha—</p>
<lg type="mūla" xml:id="KāĀ.2.327">
  <l>saiṣā hetuviśeṣoktistejasvīti viśeṣaṇāt |</l>
  <l>ayameva kramo 'nyeṣāṃ bhedānāmapi kalpane || 327 ||</l>
</lg>
<p>saiṣā anantaroktā tādṛśī hetuviśeṣoktirnāma vijñāyate | kutaḥ ? tejasvītyarka [84a]sya viśeṣaṇāddheturūpāt | tejasvitvāt jagattrayamākrāmatīti | imāmavāntarabhedavikalpanādiśamatidiśannāha- ayamityādi | ayamevānantaroktaḥ kramo nyāyaḥ hetvapekṣayā hetuviśeṣoktirityevaṃjātīyaḥ anyeṣāmapi bhedānāṃ viśeṣoktivikalpānāṃ kalpane prayoge 'nugantavyaḥ | te caivaṃ kalpanīyāḥ—<pb n="181"/>
<q><lg>
  <l>na viṣaṃ viṣamaṃ kiñciṃnna ca pāśo 'sti tādṛśaḥ |</l>
  <l>mūrcchayantiṃ mṛgākṣīṇāṃ badhnanti [ca] dṛśo jagat ||</l> <label>aviruddhakriyāviśeṣoktiḥ ||</label>
</lg>
<lg>
  <l>na śastraṃ niśitaṃ kiñcittādṛśaṃ nāpi cāmṛtam |</l>
  <l>strīṇāṃ kopaḥ prasādaśca hanti jīvayati kṣaṇam ||</l> <label>viruddhakriyāviśeṣoktiḥ ||</label>
</lg>
<lg>
  <l>na kiñcinmārdavaṃ tanvi ! stanayorna ca namratā |</l>
  <l>tathāpi ca tathaitābhyāṃ jano 'yamatirajyate ||</l> <label>cāṭuviśeṣoktiḥ ||</label>
</lg></q>
diśā anayā anyepyūhanīyā vikalpā iti ||</p>
</div><!-- sūtra !-->
<trailer>|| iti viśeṣokticakram ||</trailer>
</div><!-- sūtra !-->

<div type="sūtra" n="328-330"> <!-- tulyatogitā !-->
<div type="sūtra" n="328">
<p>tulyayogitāṃ yojayannāha—</p>
<lg type="mūla" xml:id="KāĀ.2.328">
  <l>vivakṣitaguṇotkṛṣṭairyat samīkṛtya kasyacit |</l>
  <l>kīrtanaṃ stutinindārthaṃ sā matā tulyayogitā || 328 ||</l>
</lg>
<p>vivakṣitaḥ pratipādayitumiṣṭaḥ kaścidnuṇo dharmaḥ sādhurasādhurvā tenotkṛṣṭairadhimātraiḥ prasiddhaiḥ kaiścidvastubhiḥ saha samīkṛtya vastuto 'sāmye 'pi tathābhāvamāropya kasyacidarthasya puruṣādeḥ kīrtanamākhyānam | kimartham ? stutiḥ praśaṃsā nindā jugupsā cārthaḥ prayojanaṃ yasmin kīrtane tattathā samīkṛtasya stutyarthaṃ nindārthaṃ vā, sā tallakṣaṇā tulyayogitā smṛtā | tena guṇena tādṛśāṃ tulyayogitāpratipādanāt, tādarthyena tulyayogitā tathāvidhoktiriti ||</p>
</div><!-- sūtra !-->
<div type="sūtra" n="329">
<p>tāmudāharannāha—</p>
<lg type="mūla" xml:id="KāĀ.2.329">
  <l>yamaḥ kubero varuṇaḥ sahasrākṣo bhavānapi |</l>
  <l>bibhratyananyaviṣayāṃ lokapāla iti śrutim || 329 ||</l>
</lg><pb n="182"/>
<p>yamo dakṣiṇasyā diśaḥ patiḥ | kuvera utarasyāḥ | [varuṇaḥ paścimāyāḥ] sahasrākṣaḥ śakraḥ prācyāḥ | bhavānapi tvaṃ ca | ete[bhyo 'nye] nāsyā viṣayaḥ | ityananyaviṣayāṃ lokapāla ityevaṃrūpāṃ śrutiṃ śabdaṃ bibhrati vahanti, sarvaistairlokarakṣaṇāt | atra lokapālatvena vivakṣitena guṇena utkṛṣṭairyamādibhiḥ samīkṛtya rājñaḥ kasyacit kīrtanasmṛtyarthamiti yojanīyam ||</p>
</div><!-- sūtra !-->
<div type="sūtra" n="330">
<lg type="mūla" xml:id="KāĀ.2.330">
  <l>saṅgatāni mṛgākṣīṇāṃ taḍidvilasitāni ca |</l>
  <l>kṣaṇadvayaṃ na tiṣṭhanti ghanārabdhānyapi svayam || 330 ||</l>
</lg>
<p>mṛgākṣīṇāṃ saṅgatāni premāṇi ta[ḍi]tāṃ vidyutāṃ vilasitāni ca yathāyogaṃ ghanairmeghairārabdhāni ghanaṃ nirantaramārabdhānyapi | kiṃ punaranyāni ? svayamātmanā prakṛticāpalyāt, na tu kāraṇavaiguṇyena ghanārabdhatvāt kṣaṇadvayamapi dvāva[84b]pi kṣaṇau na tiṣṭhanti | kiṃ punaściram ? yadi paramekaṃ kṣaṇaṃ tiṣṭhanti | iha vivakṣitena guṇena kṣaṇamātrāsthāyitvenotkṛṣṭaiḥ pratītaistaḍa़idvilasitaiḥ samīkṛtya strīpremṇāmaticapalatayā nindārthaṃ kīrtanamiti lakṣaṇaṃ yojanīyam ||</p>
</div><!-- sūtra !-->
<trailer>|| iti tulyayogitācakram ||</trailer>
</div><!-- sūtra !-->

<div type="sūtra" n="331-337"> <!-- virodhacakra !-->
<div type="sūtra" n="331">
<p>virodhaṃ nidarśayannāha—</p>
<lg type="mūla" xml:id="KāĀ.2.331">
  <l>viruddhānāṃ padārthānāṃ yatra saṃsargadarśanam |</l>
  <l>virodhasādhanāyaiva sa virodhaḥ smṛto yathā || 331 ||</l>
</lg>
<p>viruddhānāmanyonyapratidrandvināṃ padārthānāṃ kriyāguṇādīnāṃ saṃsargasya sannidheḥ darśanamavagamo yatroktiprakāre | kimartham ? virodhasya vipratiṣedhasya sādhanāya saviśeṣaṃ pratyāyanārthameva | ata eva virodhapradhānatvāt sa uktiviśeṣaḥ virodha iti smṛtaḥ kathyate kavibhiḥ | yathetyudāharati ||</p>
</div><!-- sūtra !-->
<div type="sūtra" n="332">
<lg type="mūla" xml:id="KāĀ.2.332">
  <l>kūjitaṃ rājahaṃsānāṃ vardhate madamañjulam |</l>
  <l>kṣīyate ca mayūrāṇāṃ rutamutkrāntasauṣṭhavam || 332 ||</l>
</lg><pb n="183"/>
<p>aruṇacaraṇacañcavo haṃsaviśeṣā rājahaṃsāḥ | teṣāṃ kūjitam ninadaḥ madena sāmayikena harṣotkarṣeṇa mañjulaṃ madhuraṃ vardhate vijṛmbhate | mayūrāṇāṃ ca rutaṃ kūjitaṃ punarutkrāntamapagataṃ sauṣṭhavamutkarṣo yataḥ, tat kṣīyate nivartate | vṛddhikṣayayoḥ kriyāpadārthayoḥ viruddhayormithaḥ saṃsargasyaikatra sannidherdarśanamiti lakṣaṇaṃ yojyam ||</p>
</div><!-- sūtra !-->
<div type="sūtra" n="333">
<lg type="mūla" xml:id="KāĀ.2.333">
  <l>prāvṛṣeṇyairjaladharairambaraṃ durdināyate |</l>
  <l>rāgeṇa punarākrāntaṃ jāyate jagatāṃ manaḥ || 333 ||</l>
</lg>
<p>jaladharaiḥ prāvṛṣi bhavaiḥ kāraṇaiḥ ambaramākāśaṃ durdināyate bhinnāṅgaṃ jāyate | jagatāṃ manaḥ punastai reva rāgeṇa ratibhāvenākrāntaṃ viṣayīkṛtaṃ raktaṃ jāyate | atra durdinatvaraktatvayorvirāgarāgarūpayoḥ guṇapadārthayoḥ virodhapratipattiriti lakṣaṇaṃ yojyam ||</p>
</div><!-- sūtra !-->
<div type="sūtra" n="334">
<lg type="mūla" xml:id="KāĀ.2.334">
  <l>tanumadhyaṃ pṛthuśroṇi raktauṣṭhamasitekṣaṇam |</l>
  <l>natanābhi vapuḥ strīṇāṃ kaṃ na hantyunnatastanam || 334 ||</l>
</lg>
<p>tanu kṛśaṃ madhyam | pṛthurmahīyasī śroṇiḥ nitambo raktaścauṣṭho 'dharaḥ | asitaṃ kṛṣṇamīkṣaṇamakṣi | natā nimnā nābhiḥ | unnatau stanau yatra tādṛśaṃ strīṇāṃ vapuḥ śarīraṃ kaṃ nāma naraṃ [na] hanti cakṣuḥprītimanaḥsaṅgādikrameṇa daśamīṃ daśāṃ kaṃ na nayati ?  sarvametādṛśaṃ janaṃ hanti | atra tanumadhyapṛthuśroṇiprabhṛtīnāṃ śarīrāvayavadravyāṇāṃ parasparavirodhināṃ saṃsargadarśanamiti lakṣaṇaṃ yojanīyam ||</p>
</div><!-- sūtra !-->
<div type="sūtra" n="335">
<lg type="mūla" xml:id="KāĀ.2.335">
  <l>mṛṇālabāhu rambhoru padmotpalamukhekṣaṇam |</l>
  <l>api te rūpamasmākaṃ tanvi ! tāpāya kalpate || 335 ||</l>
</lg>
<p>mṛṇālavadbāhū rambhā kadalī tadvadūrū padmamiva mukhamutpalavadīkṣaṇe yatra tattādṛśamatyantaśītavastusarūpamapi rūpaṃ te tava sambandhi tanvi ! tāpāya taptyarthamasmākaṃ kalpate [85a] bhavati | kimidaṃ viruddham ? atra śītaguṇasya tadvato vā dravyasya bāhuprabhṛteḥ tatsamudāyasya vā rūpasya śarīradravyasya tāpenoṣṇatākārikarmaṇā saha virodha iti draṣṭavyam ||</p>
</div><!-- sūtra !-->
<div type="sūtra" n="336">
<lg type="mūla" xml:id="KāĀ.2.336">
  <l>udyānamārutoddhūtāścūtacampakareṇavaḥ |</l>
  <l>udaśrayanti pānthānāmaspṛśanto 'pi locane || 336 ||</l>
</lg><pb n="184"/>
<p>udyāneṣu mārutairuddhūtāścūtānāṃ campakānāṃ ca reṇavaḥ pauṣpāḥ parāgāḥ | pānthānāṃ virahiṇāṃ locanamaspṛśanto 'pi dūra eva dṛśyamānā udaśrayanti | udasravantītyapi paṭhyate | ubhayatrāpi rodayantītyarthaḥ | tacca viruddham | spṛśatāmeva reṇūnāṃ nayanajalodgamanimittatvāt | kathamaspṛśanta udaśrayanti ? atra sparśaniṣedhodaśrayaṇayoḥ kriyayorvirodha iti draṣṭavyam | kūjitamityādeḥ [<ref>2.332</ref>] asya ca ko viśeṣaḥ | ubhayatrāpi kriyāvirodhāt | tatra bhinnādhikaraṇayoḥ kriyayorvirodhaḥ | iha tvabhinnādhikaraṇyoriti mahān viśeṣaḥ | anyatrāpyevaṃprakāratvādviśeṣasthiteriti ||</p>
</div><!-- sūtra !-->
<div type="sūtra" n="337">
<lg type="mūla" xml:id="KāĀ.2.337">
  <l>kṛṣṇārjunānuraktā 'pi dṛṣṭiḥ karṇāvalambinī |</l>
  <l>yāti viśvasanīyatvaṃ kasya te kalabhāṣiṇī || 337 ||</l>
</lg>
<p>kalabhāṣiṇi ! te dṛṣṭiḥ kasya nāma viśvasanīyatvam visrabdhatāṃ yāti ? na kasyacit | kutaḥ ? yataḥ kṛṣṇe nārāyaṇe kṛṣṇāyāṃ draupadyāṃ vā arjune dhanañjaye cānuraktā satī karṇaṃ tadvipakṣamaṅgarājamavalambate bhajate, tasmādviruddhapakṣapātinī kathamiyaṃ viśvāsvā khaleti śabdacchalena virodhaḥ pratīyate | vastutastu dṛṣṭiḥ kṛṣṇā śyāmā kvacidarjunā dhavalā anuraktā tāmrā ca snigdhā vā karṇaṃ ca śrutipathamāyātatvādavalambata ityavirodhaḥ | śleṣānuviddho 'yamīdṛśo virodhaḥ pratipattavya iti ||</p>
</div><!-- sūtra !-->
<div type="sūtra" n="338">
<p>virodhamupasaṃ[harati]—</p>
<lg type="mūla" xml:id="KāĀ.2.338ab">
  <l>ityanekaprakāro 'yamalaṅkāraḥ pratāyate |</l>
</lg>
<p>iti kathitena krameṇāyaṃ virodho 'laṅkāro 'neko vicitraḥ prakāro vikalpo 'syeti anekaprakāraḥ pratāyate prasarati pratīyate lakṣyate vā |</p>
<p>aparo 'pi prakāraḥ kaścidudāhriyate—
<q><lg>
  <l>sadvayo 'pyadvayaḥ so 'yamunmukho 'pyanatānanaḥ |</l>
  <l>karkaśo 'pi mṛdusparśaḥ stanabhāro mṛgīdṛśām || iti |</l>
</lg></q> </p>
</div><!-- sūtra !-->
<trailer>|| iti virodhacakram ||</trailer>
</div><!-- sūtra !-->

<div type="sūtra" n="338-340"> <!-- aprastutastotracakra !-->
<div type="sūtra" n="338">
<p>aprastutastotramādarśayannāha—</p>
<lg type="mūla" xml:id="KāĀ.2.338cd">
  <l>aprastutapraśaṃsā syādaprakrāntepu yā stutiḥ || 338 ||</l>
</lg><pb n="185"/>
<p>aprakrānte tu aprakṛta eva bahistattvena kasmiṃścidvastuni buddhisthe viṣaye yā stutiḥ saṃrādhanamityanūdya sā aprastutapraśaṃsā syāditi vidhīyate, yaduddeśe 'prastutastotramuktam | aprakrāntepsitastutiriti pāṭhe 'prakrāntasyepsitasyeṣṭasya vastunaḥ kasyacidaprakrāntā vā tadviṣayatvāt | stutiriti [85b] vyākhyeyaṃ śeṣaṃ samānam ||</p>
</div><!-- sūtra !-->
<div type="sūtra" n="339">
<p>tāmudāharannāha—</p>
<lg type="mūla" xml:id="KāĀ.2.339">
  <l>sukhaṃ jīvanti hariṇā vaneṣvaparasevinaḥ |</l>
  <l>jalairayatnasulabhaistṛṇadarbhāṅkurādibhiḥ || 339 ||</l>
</lg>
<p>jalairdarbhāṅkuraistṛṇodgamaiḥ | ādiśabdena tarupallavādibhirarthairupakaraṇairvā ayatnena sevāparikleśādi[rāhityena] sulabhaiḥ [sukha]prāpyairakṛcchrādhigatairamṛtāyamānairaparamanyaṃ kañcidasevamānāḥ paracittārādhanaduḥkhānabhijñāḥ svādhīnavṛttayaḥ sukhaṃ nirākulaṃ [hariṇāḥ] vaneṣu jīvanti | api nāma tādṛśī vṛttirasmākamapi syāt ? pratipakṣapātaḥ khalu prajāyate | tādṛśīṃ kalyāṇīṃ vṛttiṃ kalpayato hariṇeṣu īrṣyā lakṣyata iti ||</p>
</div><!-- sūtra !-->
<div type="sūtra" n="340">
<lg type="mūla" xml:id="KāĀ.2.340">
  <l>seyamaprastutaivātra mṛgavṛttiḥ praśasyate |</l>
  <l>rājānuvartanakleśanirviṇṇena manasvinā || 340 ||</l>
</lg>
<p>seyamanantaroktā mṛgāṇāṃ vṛttirayatnasulabhajaladarbhāṅkurarūpā jīvikā, vartante jīvantyanayeti kṛtvā | aprastutā aprakrāntaiva, na prastutāpi tādṛśaprakaraṇābhāvāt | praśasyate saṃrādhyate atra prayoge kenacid rājño 'nuvartanam sevā tadeva kleśaḥ duḥkharūpatvāt | tato nirviṇṇenātiviraktena manasvinodāttena kenacittato 'prastutāpīyamīdṛgviṣayā [stutiḥ] kāvyaśobhākaratvādalaṅkāraḥ | ayamaparo 'tra udāhniyate—
<q><lg>
  <l>sukhinaste mahātmānaḥ saṃtoṣaparibhāvitāḥ |</l>
  <l>sukhābhāsaiḥ parikleśairvarjitātmaparigrahaiḥ ||</l>
</lg>
<lg>
  <l>itthamaprakrameṇaivamanivṛttiḥ praśasyate |</l>
  <l>dhanārjanādisaṃkleśanirvedavaśavartinā ||</l>
</lg></q>
samāsokteriyaṃ kathaṃ bhedyate, ubhayatrāpyanyadabhipretyāvāntarābhidhānāt ? tatra sadṛśama evārthāntaramabhidhīyate | iha tu visadṛśamiti mahān bhedaḥ | visadṛśāt kathamarthāntara-<pb n="186"/>pratītiriti cet ? sadṛśādapi katham ? arthaprakaraṇāderiti<note place="app" xml:lang="sa-Latn">tula saṃyogo viprayogaśca sāhacaryaṃ virodhitā | arthaḥ prakaraṇaṃ liṅgaṃ śabdasyānyasya sannidhiḥ || sāmarthyamaucitī deśaḥ kālo vyaktiḥ svarādayaḥ | śabdārthasyānavacchede viśeṣasmṛtihetavaḥ || —vākyapadīye</note> cedihāpyevamastu | tatra tādṛśī pratītirihedṛśīti na kiñcidvirudhyate | anye tviha praśasyamevābhidhīyate | tatra tu nindyamapīti viśeṣaṃ vyācakṣate | tathaikāntiko bhedo 'nayornidaśitaḥ syāditi ||</p>
</div><!-- sūtra !-->
<trailer>|| ityaprastutastotram ||</trailer>
</div><!-- sūtra !-->

<div type="sūtra" n="341-345"> <!-- vyājastuticakra !-->
<div type="sūtra" n="341">
<p>vyājastutimādhakṛtyāha—</p>
<lg type="mūla" xml:id="KāĀ.2.341">
  <l>yadi nindanniva stauti vyājastutirasau matā |</l>
  <l>doṣābhāsā guṇā eva labhante hyatra sannidhim || 341 ||</l>
</lg>
<p>nindanniva doṣamācakṣāṇa iva stauti guṇaṃ bhāṣate yadi cet, asāvevaṃlakṣaṇā vyājastutirmatā iṣṭā | kathamatra guṇāḥ pratīyante ? yatastutiriyaṃ guṇāviṣkriyālakṣaṇā syāditi bravīti | hiryasmādarthe | yadatroktiviśeṣe doṣavadābhāsante pratibhānti tādṛśapadopādānāderdoṣābhāsā guṇā eva śauryādayo na doṣo 'pi kaścit | ata eva leśa[86a]stuteriyaṃ bhidyate | tatra hi doṣe guṇaḥ kaścideva pratī[ya]te | yaduktam—
<cit><quote>
  <l>doṣābhāso guṇaḥ ko 'pi darśitaścāṭukāritā |</l>
</quote> <ref cRef="KāĀ.2.200">[2. 200]</ref></cit>
iti | sannidhimavasthānaṃ labhante pratīyanta iti yāvat | atra vyājastutau | tataḥ stutireveyam sarvathā [na] nindā kācidapīti<note place="app" xml:lang="sa-Latn">atra ślokavyākhyāyāṃ kimapi traṭitamiti pratibhāti |</note> ||</p>
</div><!-- sūtra !-->
<div type="sūtra" n="342">
<p>tāmudāharannāha—</p>
<lg type="mūla" xml:id="KāĀ.2.342">
  <l>tāpasenāpi rāmeṇa jiteyaṃ bhūtadhāriṇī |</l>
  <l>tvayā rājñāpi saiveyaṃ jitā mā bhūnmadastava || 342 ||</l>
</lg><pb n="187"/>
<p>rāmeṇa dāśarathinā bhārgaveṇa vā tāpasena caturaṅgabalahīnena tapasvināpi | a[nādaraṃ] sūcayatyapiśabdaḥ | kathañcidanugṛhītamunirūpeṇa janmāntaropāttatapaḥprabhāvayogādvā | tāpaseneti śliṣṭam | atra eveyaṃ śleṣānugataiva pravartate | yadvakṣyatiiti śleṣānuviddhānāmityādi<ref cRef="KāĀ.2.345">[2.345]</ref> | iyaṃ bhūtadhāriṇī pṛthivī jitā ākrāntā | tvayā tu caturaṅgabalaparivāriṇā rājñā narāvipenāpi satā | nātaḥparamihādhikaṃ padam astītyapiśabdena sūcayati | saiveyaṃ jitā tāpasena jitā eva | nānyā tadahamajayaṃ pṛthivīmiti mado 'haṅkārastava mā bhūt | ko 'tra viśeṣa iti cet-nindanena ca | mahānubhāvena jitasamastamahīmaṇḍalena sakalanarendracūḍa़āmaṇinā guṇārāmeṇa rāmeṇa samīkṛtya parayā stutyā saṃyojito rājā kaściditi vyājastutirīdṛśī sutarāṃ ramaṇīyeti ||</p>
</div><!-- sūtra !-->
<div type="sūtra" n="343">
<lg type="mūla" xml:id="KāĀ.2.343">
  <l>puṃsaḥ purāṇādācchidya śrīstvayā paribhujyate |</l>
  <l>rājannikṣvākuvaṃśyasya kimidaṃ tava yujyate || 343 ||</l>
</lg>
<p>purāṇājjīrṇādakiṃñcitkarāt puṃsaḥ puruṣāt kutaścit, purāṇācca puṃso viṣṇoriti śliṣṭam | ācchidyāvahṛtya śrīrabhyudayo rājyaśrīśca devateti śliṣṭam | tvayā paribhujyate niṣevyate | tadidamīdṛśaṃ karma paradārācchedarūpaṃ tavekṣvākuvaṃśyasya tadbhavasya manukulajanmanaḥ | ikṣvākuvaṃśaptyetyapi paṭhyate | tatrekṣvākūṇāṃ te vā vaṃśo 'syetyanyapadārthaḥ | yadupajñeyaṃ varṇāśramācārasthitilakṣaṇā lokayātrā pravartate | kiṃ yujyate ? naivedaṃ yuktaṃ tavedṛśavaṃśasambhavasyetyarthaḥ | rājannityāmantryate | iha purāṇādakiñcitkarātpuṃsaḥ śrīḥ sampat ācchidyate iti nindyata eva | purāṇāt puṃso viṣṇoḥ śrīḥ vibhūtirdevateti ca śliṣṭā | ācchidyate | tāmapi puruṣottamā[dā]kramyākṛṣyata iti vīryotkarṣāviṣkṛteḥ stūyata eva kaścinnṛpatiḥ | tadiyaṃ sarvathā śleṣamupajīvatīti ||</p>
</div><!-- sūtra !-->
<div type="sūtra" n="344">
<lg type="mūla" xml:id="KāĀ.2.344">
  <l>bhūjaṅgabhogasaṃsaktā kalatraṃ tava medinī |</l>
  <l>ahaṅkāraḥ parāṃ koṭimārohati kutastava || 344 ||</l>
</lg>
<p>tava kalatraṃ bhāryāṃ [86b] kalatramiva kalatraṃ medinī, pālanādinā | medinī pṛthivī jaghanyajātīyā ca strī | bhujaṅgaśabdenātra śleṣaḥ, phaṇadharo dhūrtaśca vivakṣita iti śliṣṭam | tasya bhogaḥ yathākramaṃ kāmaḥ saṃbhogaśceti punaḥ śliṣṭam | tatra saṃsaktā vyavasthitā tena sā dhriyate iti śruteḥ | niratā cetyubhayatra yojyam | yata evaṃ tat kutaḥ<pb n="188"/>
kasmādutkarṣādahaṃkāraḥ ahamatrādhika ityabhimānaḥ tava parāṃ koṭimadhimātratāmārohati ?  na yuktamityamahaṅkartuṃ taveti | nindeva stutiriyamakhilamahītalādhi[patya]varṇanalakṣaṇā atra lakṣyata iti ||</p>
</div><!-- sūtra !-->
<div type="sūtra" n="345">
<p>apare apyevaṃ śleṣānugatā vikalpā draṣṭavyā iti nigamayannāha—</p>
<lg type="mūla" xml:id="KāĀ.2.345">
  <l>iti śleṣānuviddhānāmanyeṣāṃ copalakṣyatām |</l>
  <l>vyājastutiprakārāṇāmaparyantaḥ pravistaraḥ || 345 ||</l>
</lg>
<p>iti kathitena pathā śleṣeṇokta[rū]peṇānuviddhānāṃ yuktānāṃ vyājastuteḥ prakārāṇāṃ vikalpānāmanyeṣāṃ ca śeṣāṇāmapi pravistaraḥ prapañco 'paryantaḥ aparimitaḥ prayogeṣu lakṣyatāṃ draṣṭavyaḥ | iha tu diṅmātraṃ darśitam | vikalpāḥ kecidapare nidarśyante—
<q><lg>
  <l>bibharti sakalāmurvīmuragaḥ svapadacyutaḥ |</l>
  <l>bhavānāsādya sāmrājyaṃ rājan kimabhimanyase ||</l>
</lg>
<lg>
  <l>māyāvaśena loko 'yamāvarjitamatistvayā |</l>
  <l>tvadyaśomukharaḥ kṛṣṇacaritaḥ kiṃ cikitsase ||</l>
</lg>
<lg>
  <l>śrutiḥ kuvalayaṃ dhatte līlayā hariṇīdṛśaṃm |</l>
  <l>vikrameṇa bhavānetanmahatā kiṃ tava smayaḥ || iti |</l>
</lg></q></p>
</div><!-- sūtra !-->
<trailer>|| iti vyājastutiḥ ||</trailer>
</div><!-- sūtra !-->

<div type="sūtra" n="346-348"> <!-- nidarśanacakra !-->
<div type="sūtra" n="346">
<p>nidarśanamupadarśayannāha—</p>
<lg type="mūla" xml:id="KāĀ.2.346">
  <l>arthāntarapravṛttena kiñcittatsadṛśaṃ phalam |</l>
  <l>sadasadvā nidarśyeta yadi tat syānnidarśanam || 346 ||</l>
</lg>
<p>arthāntare nidarśyāpekṣayā anyasmin kvaciducite kārye pravṛttena tatsādhayatā kenacidvastunā hetubhūtena kartṛbhūtena tenārthāntareṇa sadṛśaṃ tulyaṃ phalaṃ kiñcit sadiṣṭamasad aniṣṭaṃ vā nidarśyeta pratipādyeta yadi, tadevaṃlakṣaṇaṃ nidarśanaṃ syāditi vidhīyate | arthāntarasya vṛttenetyapi pāṭhaḥ | tatrārthāntarasya kasyācidvṛttena karmaṇā sadṛśamiti vyākhyeyam | śeṣaṃ samānam ||</p>
</div><!-- sūtra !-->
<pb n="189"/>
<div type="sūtra" n="347">
<p>udāharannāha—</p>
<lg type="mūla" xml:id="KāĀ.2.347">
  <l>udayanneva savitā padmeṣvarpayati śriyam |</l>
  <l>vibhāvayitumṛddhīnāṃ phalaṃ suhṛdanugraham || 347 ||</l>
</lg>
<p>savitā ravirudayannevodayamāsādayanneva padmeṣu śriyaṃ vikāśarūpāmarpayati nidhatte | udayapūrvakeṇa padmavikāśenārthāntareṇa sadṛśaṃ phalaṃ nidarśayati-suhṛdāmāśritāna manugrahamupakāraṃ nāma phala[87a]kāryamṛddhīnāmabhyudayānāṃ vibhāvayituṃ darśayitumiti satphalamidaṃ nidarśitaṃ suhṛdanugrahamyābhīkṣṇatvādi[ti] ||</p>
</div><!-- sūtra !-->
<div type="sūtra" n="348">
<p>asatphalaṃ nidarśayannāha—</p>
<lg type="mūla" xml:id="KāĀ.2.348">
  <l>yāti candrāṃśubhiḥ spṛṣṭā dhvāntarājiḥ parābhavam |</l>
  <l>sadyo rājaviruddhānāṃ sūcayanto durantatām || 348 ||</l>
</lg>
<p>candrasyāṃśubhiḥ spṛṣṭā bhinnā dhvāntasya tamaso rājiḥ saṃghātaḥ parābhavaṃ nidhanaṃ yāti parābhūyata iti yāvat | sadyastatkṣaṇam | kiṃ kurvatī ? rājā candro nṛpatiśceti śliṣṭam | tena viruddhānāṃ keṣāñcit duṣṭo vipadrūpo '[nto ']vasānaṃ yasya tadbhāvastattām anarthaniṣṭhatāṃ sūcayantīti | rājavirodhahetukamasatphalametad darśitam parābhavasyāniṣṭatvāt ||</p>
</div><!-- sūtra !-->
<trailer>|| itiṃ nidarśanacakram ||</trailer>
</div><!-- sūtra !-->

<div type="sūtra" n="349-352"> <!-- sahokticakra !-->
<div type="sūtra" n="349">
<p>sahoktiṃ parivṛttiṃ ca pratipādayannāha—</p>
<lg type="mūla" xml:id="KāĀ.2.349">
  <l>sahoktiḥ sahabhāvasya kathanaṃ guṇakarmaṇām |</l>
  <l>arthānāṃ yo vinimayaḥ parivṛttistu sā yathā || 349 ||</l>
</lg>
<p>guṇānāṃ karmaṇāṃ ca sambandhinaḥ sahabhāvasya yugapat sattāyāḥ kathanaṃ pratipādanaṃ yadityanūdya sahoktiḥ sā vijñeyeti vidhīyate | arthānāṃ guṇakriyādīnāṃ vinimayo vyatyayaḥ ityanūdya parivṛttividhīyate | yathetyudāharati ||</p>
</div><!-- sūtra !-->
<div type="sūtra" n="350">
<lg type="mūla" xml:id="KāĀ.2.350">
  <l>saha dīrghā mama śvāsairimāḥ saṃprati rātrayaḥ |</l>
  <l>pāṇḍurāśca mamaivāṅgaiḥ saha tāścandrabhūṣaṇāḥ || 350 ||</l>
</lg><pb n="190"/>
<p>saṃprati virahāturasya mama śvāsairniśvasitaiḥ saha dīrghā āyatā imā rātrayo vartante | mamaivāṅgairavayavairvirahavidhuraiḥ saha pāṇḍurāścandro bhūṣaṇamāsāmiti candrabhūṣaṇāḥ | pāṇḍuratve nimittamidamuktam | atra dai[rghya]sya pāṇḍuratvasya cobhayasambandhinaḥ sahabhāva uktaḥ | niśvāsā rātrayaśca dīrghā aṅgāni rātrayaśca pāṇḍurā yugapadbhavantīti ||</p>
</div><!-- sūtra !-->
<div type="sūtra" n="351">
<lg type="mūla" xml:id="KāĀ.2.351">
  <l>vardhate saha pānthānāṃ mūrchayā cūtamañjarī |</l>
  <l>patanti ca samaṃ teṣāmasubhirmalayānilāḥ || 351 ||</l>
</lg>
<p>pānthānāṃ viyogināṃ mūrcchayā mohanatayā saha[cūtasya] mañjarī sahakārakalikā vardhate | teṣāṃ pānthānāmasubhiḥ prāṇaiḥ samaṃ saha malayānilāḥ dakṣiṇamarutaḥ patanti ca | atra vardhanayoḥ patanayośca ubhayādhārayoḥ kriyayoḥ sahabhāvo 'mihitaḥ | sahajacitrahetugarbhā ceyaṃ sahoktiriti ||</p>
</div><!-- sūtra !-->
<div type="sūtra" n="352">
<lg type="mūla" xml:id="KāĀ.2.352">
  <l>kokilālāpasubhagāḥ sugandhivanavāyavaḥ |</l>
  <l>yānti sārdhaṃ janānandairvṛddhiṃ surabhivāsarāḥ || 352 ||</l>
</lg>
<p>kokilānāmālāpaiḥ subhagā manoharāḥ sugandhayo vanavāyavo yeṣāmiti sugandhivanavāyavaḥ surabhervasantasya vāsarā divasā janānāmānandaiḥ prītibhiḥ sārdhaṃ saha vṛddhiṃ yānti | vardhanta iti yāvat | atrobhayādhikaraṇayorvardhanakriyayoḥ sahabhāvo darśitaḥ | iyamabhinna[kriyā] | kriyāntarāttu bhinnakriyā ityanayorbhedaḥ pratipattavya iti ||</p>
</div><!-- sūtra !-->
<div type="sūtra" n="353">
<p>sahoktimupa[saṃharati]—</p>
<lg type="mūla" xml:id="KāĀ.2.353ab">
  <l>ityudāhṛtayo dattāḥ sahokteratra kāścana |</l>
</lg>
<p>ityuktena vidhinā [87b] sahokterudāhṛtayaḥ prayogāḥ kāścana katipaye na sarvā, dattā darśitāḥ atra śāstre | śeṣāḥ prayogāḥ sulakṣaṇīyāḥ ||</p>
</div><!-- sūtra !-->
<trailer>|| iti sahoktiḥ ||</trailer>
</div><!-- sūtra !-->

<div type="sūtra" n="353-354"> <!-- parivṛtti !-->
<div type="sūtra" n="353">
<p>parivṛttiṃ nidarśayannāha—</p>
<lg type="mūla" xml:id="KāĀ.2.353cd">
  <l>kriyate parivṛtteśca kiñcidrūpanirūpaṇam || 353 ||</l>
</lg><pb n="191"/>
<p>saṃprati parivṛtteśca parivṛtterapi rūpasya nirūpaṇaṃ kiñcit saṃkṣiptaṃ kriyata iti ||</p>
</div><!-- sūtra !-->
<div type="sūtra" n="354">
<lg type="mūla" xml:id="KāĀ.2.354">
  <l>śastraprahāraṃ dadatā bhujena tava bhūbhujām |</l>
  <l>cirārjitaṃ hṛtaṃ teṣāṃ yaśaḥ kumudapāṇḍuram || 354 ||</l>
</lg>
<p>tava bhujena bhujagarājabhogāyamānena śastraiḥ kṛpāṇādibhiḥ prahāraṃ dadatā prayacchatā bhūbhujāṃ rājñām | pūjānugrahanindā[ghāta]dānasya dānatvābhāvāt na caturthī | ciraṃ dīrghamarjitaṃ sañcitaṃ kumudavat pāṇḍuraṃ yaśasteṣāṃ bhūbhujāṃ sambandhi hṛtaṃ gṛhītam | atra prahāreṇa karmaṇā yaśorūpo guṇo vinirmitaḥ | itīdṛśī parivṛttiranugantavyā |</p>
<lg>
  <l>jagatāṃ prītisarvasvaṃ [dhairyaṃ matima]tāmapi |</l>
  <l>kaṭākṣamātramutsṛjya gṛhṇanti hariṇīdṛśaḥ ||</l>
</lg>
<p>ityaparamudāharaṇam |</p>
</div><!-- sūtra !-->
<trailer>|| iti parivṛttiḥ ||</trailer>
</div><!-- sūtra !-->

<div type="sūtra" n="355"> <!-- āśīścakra !-->
<div type="sūtra" n="355">
<p>āśiṣamāviṣkurvannāha—</p>
<lg type="mūla" xml:id="KāĀ.2.355">
  <l>āśīrnāmābhilaṣite vastunyāśaṃsanaṃ yathā |</l>
  <l>pātu vaḥ paramaṃ jyotiravāṅmanasagocaraḥ || 355 ||</l>
</lg>
<p>abhilaṣite vāñchite vastuni kvacit kriyāviśeṣe āśaṃsanaṃ prārthanamityanūdya āśīrnāma vijñāyata iti vidhīyate | yathetyudāharati— paramaṃ pāramārthikaṃ sakalakalpanāmalavikalaṃ jyotiḥ saṃvedanaṃ sarvapadārthatattvaprakāśakatvāt vāco manasaścāvikalpatvāt na gocaro na viṣaya ityavāṅmanasagocaraḥ | avāṅmanasagocaramityapi paṭhyate | tatra na vidyate vāṅmanasayorgocaro viṣayabhāvo grāhakatvamasyeti vyākhyeyam | vo yuṣmān pātu rakṣatu | atrābhilaṣitaṃ rakṣaṇamāśasyata iti |</p>
<lg>
  <l>pāyādapāyato lokaṃ lokavidnuṇasāgaraḥ |</l>
  <l>nairātmyādvayasaṃvittervijitāvaraṇadvayaḥ ||</l>
</lg><pb n="192"/>
<p>ityaparamudāharaṇam</p>
</div><!-- sūtra !-->
<trailer>ityāśīścakram</trailer>
</div><!-- sūtra !-->

<div type="sūtra" n="356-360"> <!-- saṃsṛṣṭi !-->
<div type="sūtra" n="356">
<p>yatra tenaiva tadupamīyate sa taddharmaḥ tasyānyatra kvacidavṛtterananvayanāma alaṅkāraḥ | yadāhuḥ—
<cit><quote><lg>
  <l>yatra tenaiva tasya syādupamānopameyatā |</l>
  <l>asādṛśyavivakṣātastamityāhurananvayam ||</l>
</lg>
<lg>
  <l>tāmbūlarāgavalayaṃ sphuraddaśanadīdhiti |</l>
  <l>indīvarābhanayanaṃ taveva vadanaṃ tava ||</l>
</lg></quote> <ref cRef="KāA.3.45-46">[kāvyālaṅkāre 3. 45-6]</ref></cit></p>
<p>yatropamānena sahābhedaḥ, bhedaśca stutiparaḥ paridīpyate sasaṃdeho nāmāsāvalaṅkāraḥ kalpitaḥ | yathoktam—
<cit><quote><lg>
  <l>upamānena tattvaṃ ca bhedaṃ ca vadataḥ punaḥ |</l>
  <l>sasaṃdehaṃ vacaḥ stutyai sasaṃdehaṃ vidurbudhāḥ ||</l>
</lg>
<lg>
  <l>kimayaṃ śaśī na sa divāpi rājate kusumāyudho na dhanurasya kausumam |</l>
  <l>iti vismayād vimṛśato 'pi me matistvayi vīkṣite na labhate 'rthaniścayam ||</l>
</lg></quote> <ref cRef="KāA.3.43-44">[kāvyālaṅkāre 3. 43-4]</ref></cit></p>
<p>aparaścopamārūpakaṃ nāmālaṅkāraḥ | taduktam—
<cit><quote><lg>
  <l>upamānena tadbhāvamupameyasya sādhayan |</l>
  <l>yāṃ vadatyupamāmetadupamārūpakaṃ yathā ||</l>
</lg>
<lg>
  <l>samagragaganāyāmamānadaṇḍo rathāṅginaḥ |</l>
  <l>pādo jayati siddhastrīmukhendunakhadarpaṇaḥ || iti |</l>
</lg></quote> <ref cRef="KāA.3.35-36">[kāvyālaṅkāre 3. 35-6]</ref></cit></p>
<pb n="193"/>
<p>trayamapyetanna saṃgṛhītamityāśaṅkya saṃgrahaṃ darśayannāha—</p>
<lg type="mūla" xml:id="KāĀ.2.356">
  <l>ananvayasasaṃdehāvupamāsveva darśitau |</l>
  <l>upamārūpakaṃ cāpi rūpakeṣveva darśitam || 356 ||</l>
</lg>
<p>ananvayaśca [sa]saṃdehaśca dvāvapyetau upamāsu upamāvikalpeṣu eva darśito antarbhāvitau tallakṣaṇayogāt | tathāhi, ananvayastāva[t—
<cit><quote><lg>
  <l>ca]ndrāravindayoḥ kakṣyāmatikramya mukhaṃ tava |</l>
  <l>ātmanaivābhavattulyam</l>
</lg></quote> <ref cRef="KāĀ.2.37">[2. 37]</ref></cit>
ityātmanopamitatvāt, mukhasyopamaiva | na cābhede kathamupamānopameyabhāva iti śaṅkanīyam, ananvaye 'tiprasaṅgāt | na hyananvaya iti vyapadeśāntaramātreṇopamānopameyabhāvastatra nivartate, pratītivirodhāt | athābhede 'pi bhedakalpanayā tadbhāvaḥ, ihāpyevamastu | ata evāsādhāraṇopameyamātmanaivopamiteranyasyānapekṣaṇādanyatvapradarśanavyājena candrāravindābhyāṃ vadanamupamitamiti vyācakṣate | tathā kathamasādhāraṇopameti cintyam | sasaṃdeho 'pi—
<cit><quote><lg>
  <l>kiṃ padmamantarbhrāntāli kiṃ te lolekṣaṇaṃ mukham |</l>
  <l>mama dolāyate cittam</l>
</lg></quote> <ref cRef="KāĀ.2.26">[2. 26]</ref></cit>
iti saṃśayamukhena vyaktaṃ sādṛśyapratīteḥ sasaṃśayopamaiva | na ca mantavyam—
<cit><quote>
  <l>kimayaṃ śaśī na sa divāpi rājate</l>
</quote> <ref cRef="KāA.3.44">[kāvyālaṅkāre 3.44]</ref></cit>
iti [stuti]paro bhedo na darśita iti | evaṃ nāma kāntisaṃpannaṃ mukhaṃ yat padmaṃ tadvyavasīyata iti stuterapi pratīteḥ | prāyaścāparā apyupamāḥ stutigarbhāḥ, candrādiprativiśiṣṭavastusādṛśyodbhāvanāt | na cāyaṃ tatra[āvaśyaṃ] stutiparo bhedaḥ kathyate, anyathāpi prayogadarśanāt | tad yathā—
<q><lg>
  <l>eṣā kiṃśukarājī rājati dāvānalo jvalan kimayam |</l>
  <l>virahavināśotpāte yātā kimakālasandhyeyam || iti ||</l>
</lg></q><pb n="194"/>
<cit><quote><lg>
  <l>ayamālohitacchāyo madena mukhacandramāḥ |</l>
  <l>sannaddhodayarāgasya candrasya prati garjati ||</l>
</lg></quote> <ref cRef="KāĀ.2.89">[2. 89]</ref></cit>
iti mukhasya candratvena rūpaṇāt | sāmyapratītigarbhāt rūpakeṣu rūpakavikalpeṣveva darśitamantarbhāvitam | rūpakavikalpa [88b] eva kaścidupamārūpakākhyaḥ | yathā vyatirekagarmī rūpakavikalpo vyatirekarūpakamākhyāyate | tadetattrayaṃ yathālakṣaṇamupamārūpakasaṃgṛhītamiti na kiñcit [tira]ṣkriyate ||</p>
</div>
<div type="sūtra" n="357">
<p>utprekṣāvayavo nāma pṛthagalaṅkāraḥ parairiṣyate | yaduktam—
<cit><quote><lg>
  <l>śliṣṭasyārthena saṃyuktaḥ kiñcidutprekṣāyānvitaḥ |</l>
  <l>rūpakārthena ca punarutprekṣāvayavo yathā ||</l>
</lg>
<lg>
  <l>tulyodayo 'vasānatvādgate 'staṃ prati bhāsvati |</l>
  <l>vāsāya vāsaraḥ lkānto viśatīva tamoguhām || iti |</l>
</lg></quote> <ref cRef="KāA.3.47-48">[kāvyālaṅkāre 3.47-48]</ref></cit></p>
</div><!-- sūtra !-->
<div type="sūtra" n="357">
<p>so 'pyutprekṣāviśeṣatvāt utprekṣāsaṃgṛhīta iti darśayannāha—</p>
<lg type="mūla" xml:id="KāĀ.2.357ab">
  <l>utprekṣābheda evāsāvutprekṣāvayavo 'pi yaḥ |</l>
</lg>
<p>yaḥ parairutprekṣāvayavaḥ pṛthaguktaḥ asau so 'pi cāyamutprekṣāyā bhedo viśeṣaḥ kaścit | tatastatsaṃgṛhīta eveti nāsaṃgrahaḥ kaścit |</p>
<p>saṃsṛṣṭiṃ vyācaṣṭe—</p>
<lg type="mūla" xml:id="KāĀ.2.357cd">
  <l>nānālaṅkārasaṃsṛṣṭiḥ saṃsṛṣṭistu nigadyate || 357 ||</l>
</lg>
<p>nānā anekasyālaṅkārasya saṃsṛṣṭiḥ saṃsargaḥ ekatroktau sannidhānaṃ saṃsṛṣṭistu nigadyate vidhīyate, yaduddeśaṃ saṃkīrṇamuktam | tuśabdenaitadāha—jātyādīnāmiva nāsyāḥ pṛthaglakṣaṇam | teṣāmeva tu dvayorbahūnāṃ vā saṃsargalakṣaṇeyamiti ||</p>
</div><!-- sūtra !-->
<div type="sūtra" n="358">
<p>kathamanekasyālaṅkārasya ekatroktau avasthānamiti sāpekṣatvanirapekṣatvarūpaṃ prakāradvayaṃ darśayannāha—</p><pb n="195"/>
<lg type="mūla" xml:id="KāĀ.2.358">
  <l>aṅgāṅgibhāvāvasthānaṃ sarveṣāṃ samakakṣatā |</l>
  <l>ityalaṅkārasaṃsṛṣṭelekṣaṇīyā dvayī gatiḥ || 358 ||</l>
</lg>
<p>aṅgamupakārakam | aṅgi ca upakāryam | tayorbhāvo 'ṅgāṅgibhāvaḥ sādhyasādhanatvam | tenāvasthānaṃ sannidhānam | sarveṣāṃ ye tatropāttāḥ | samo kakṣā balaṃ yeṣāṃ teṣāṃ bhāvaḥ samakakṣatā aṅgāṅgibhāvamantareṇa svātantryeṇāvasthānaṃ ceti—evaṃrūpā dvayī dvividhā gativyavasthā [lakṣaṇīyā] draṣṭavyā | kutrālaṅkāre ? saṃsṛṣṭyalaṅkāre viṣaya iti ||</p>
</div><!-- sūtra !-->
<div type="sūtra" n="359">
<lg type="mūla" xml:id="KāĀ.2.359">
  <l>ākṣipantyaravindāni mugdhe ! tava mukhaśriyam |</l>
  <l>kośadaṇḍasamagrāṇāṃ kimeṣāmasti duṣkaram || 359 ||</l>
</lg>
<p>mugdhe ! tava mukhasya śriyaṃ śobhāmaravindāni padmānyākṣipanti | tvanmukhasadṛśāni iti yāvat | iyamupamā | kathametaditi sādhyate—kośaḥ padmagarbho dhanasambhāraśca, daṇḍo nālaṃ caturaṅgabalamiti ca śliṣṭam | tābhyāṃ samagrāṇāṃ paryāptānāmeṣāmaravindānāṃ duṣkaram asādhyaṃ kāryaṃ kimasti kiñcit ? sarvameva sādhyaṃ yattvanmukhaśriyamapyākṣipanti ityaṅgāṅgibhāva[ā]vasthānavatyāḥ saṃsṛṣṭerudāharaṇametat, upamāyāḥ sādhyatvenāṅgitayāvasthānāt | [89a] kośetyādeścārthāntaranyāsasya śleṣānuviddhasya sādhanatvenāṅgatayā sthiterityalaṅkāratrayaṃ saṃsṛṣṭamaṅgāṅgibhūtaṃ varṇitam | upamā arthāntaranyāsa ityalaṅkāradvayaṃ vā | śleṣastvarthāntaranyāsātmanaiva avasthitaḥ, na pṛthak saṃkhyāyata iti |</p>
<p>samakakṣā tu saṃsṛṣṭiḥ nodāhṛtā | sā tvevaṃ draṣṭavyā—</p>
<lg>
  <l>stanonnatā tanuḥ strīṇāṃ lolalocanamānanam |</l>
  <l>vacāṃsi ca madhūnīva kathayanti na vikriyām || iti |</l>
</lg>
<p>iyaṃ jātyupamāsaṃsṛṣṭiḥ samakakṣeti ||<note place="app" xml:lang="sa-Latn">atra kecana mūla eva</note></p>
<lg>
  <l>limpatīva tamo 'ṅgāni varṣatīvāñjanaṃ nabhaḥ |</l>
  <l>asatpuruṣaseveva dṛṣṭirnisphalatāṃ gatā ||</l>
</lg>
<p>iti bhāsaśūdrakasvīkṛtaṃ ślokaṃ samakakṣāyā udāharaṇatvena paṭhanti |</p><pb n="196"/>
</div><!-- sūtra !-->
<div type="sūtra" n="360">
<p>kośadaṇḍetyādinā yadyarthāntaranyāso 'ṅgatayopanyastaḥ kiṃ tatra śleṣeṇa ? atha śleṣaḥ, sa evāstu kimarthāntaranyāsena ? tadayaṃ na śleṣo nārthāntaranyāsaḥ śuddhaḥ | na caitaddvayarūpā saṃsṛṣṭiraṅgāṅgibhāvāpratīteranayostadudāharaṇaṃ cedamupamāyā eva | [tamyāḥ] tvaṅgitvenāvasāyādasya tvaṅgatāpratīterityata āha—</p>
<lg type="mūla" xml:id="KāĀ.2.360">
  <l>śleṣaḥ sarvāsu puṣṇāti prāyo vakroktiṣu śriyam |</l>
  <l>bhinnaṃ dvidhā svabhāvoktirvakroktiśceti vāṅmayam || 360 ||</l>
</lg>
<p>śleṣo 'yamuktalakṣaṇaḥ svabhāvokti jātyaparaparyāyāṃ muktvā sarvāsūpamādiṣu na kasyāñcideva, padārthasvabhāvasya yathāvasthānāt | anyathā tathā tathā parikalpanarūpāsu vakrāsūktiṣu śriyaṃ śobhāṃ puṣṇātyāvahati prāyo bāhulyena | kvacidaprayogādasya prāya ityāha | tathā cālaṅkārā jātivarjyāḥ sarve śleṣānugatā eva prāyaḥ prāgudāhṛtā | jātau vā kvacit prayogāt prāya ityuktam | tadayamapyarthāntaranyāsaḥ vakroktisvabhāvaḥ śleṣagarbho 'ṅgatayopanyasta iti | śleṣaikadeśe eko 'laṅkāraḥ | bhedavivakṣayā vā alaṅkāradvayamiti draṣṭavyam, yathoktaṃ prāk | sarvamidamalaṅkārajātam anenaiva rāśidvayena vyavahāra lāghavārthaṃ saṃgṛhṇannāha- vāṅmayaṃ sarvametadalaṅkārajātaṃ dvidhā, nānyaprakārāvasthāmavatiṣṭhate | katham ? svabhāvoktirjātiḥ pūrvoktalakṣaṇā yathāvasthitavicitrapadārthaparidīpanarūpā, vakroktiśca vastusvabhāvasya tathātathānyathābhidhānasvabhāvā pūrvoktavicitraprabhedā upamādiruktiścetyanena rūpeṇa dvidheti prakṛtam ||</p>
</div><!-- sūtra !-->
<trailer>|| iti saṃsṛṣṭiḥ ||</trailer>
</div><!-- sūtra !-->

<div type="sūtra" n="361-363"> <!-- bhāvikacakra !-->
<div type="sūtra" n="361">
<p>bhāvikatvamudbhāvayannāha—</p>
<lg type="mūla" xml:id="KāĀ.2.361">
  <l>bhāvikatvamiti prāhuḥ prabandhaviṣayaṃ guṇam |</l>
  <l>bhāvaḥ kaverabhiprāyaḥ kāvyeṣvāsiddhi yaḥ sthitaḥ || 361 ||</l>
</lg>
<p>prabandhaḥ padyagadyamiśrātmakastrividhaḥ santānaḥ prabadhyate viracyate 'sāviti | sa viṣayo yasya sa prabandhaviṣayaḥ kāvyasamudāyagocaraḥ | naikadeśādhikaraṇaṃ taṃ prabandhaviṣayaṃ guṇaṃ vi[89b]śeṣam | anuvādo 'yaṃ bhāvikatvamiti | bhāvikaṃ nāma svārthikatvādasya vidheḥ | prāhurāmananti sūraya iti vidhiḥ | so 'pi na jñāyate kīdṛśo 'pau prabandhaviṣayo<pb n="197"/>
guṇaḥ yadanuvādena bhāvikatvaṃ vihitamiti taṃ prabhavataḥ svarūpataśca darśayannāha- bhāva ityādi | kaveḥ prabandhakarturabhiprāyaḥ prabandhanirvāhakaḥ prayatnaviśeṣo vikalpātmakaḥ | yadāha—kāvyeṣu prabandheṣu sādhyeṣu sādhanarūpeṇa āsiddhi prathamataḥ prabhṛti prabandhaviṣayāṃ siddhiṃ samāptimadhikṛtya yaḥ sthitaḥ tattvavyāpakaḥ sa tādṛśo bhāvastāvat prabhavastasya guṇasya | ata evāsau prabandhaviṣayaḥ | prabandhasādhakabhāvasantā[nā]nuvartitvāt, na prādeśikaḥ | tataśca sarvālaṅkāra[ā/?/śraya]bhūto 'sāvādimadhyānteṣu prabandhamanuvartate | evaṃ prabhavatastāvaduktaḥ asau guṇa iti ||</p>
</div><!-- sūtra !-->
<div type="sūtra" n="362-363">
<p>samprati svarūpatastaṃ vibhajannāha—</p>
<lg type="mūla" xml:id="KāĀ.2.362">
  <l>parasparopakāritvaṃ sarveṣāṃ vastuparvaṇām |</l>
  <l>viśeṣaṇānāṃ vyarthānāmakriyā sthānavarṇanā || 362 ||</l>
</lg>
<lg type="mūla" xml:id="KāĀ.2.363">
  <l>vyaktiruktikramavaśādgambhīrasyāpi vastunaḥ |</l>
  <l>bhāvāyattamidaṃ sarvamiti tadgāvikaṃ viduḥ || 363 ||</l>
</lg>
<p>vastunaḥ prabandhārthasya samudāyasya parvāṇyeva yathā nagaravarṇanādayaḥ | vastuni ca tāni parvāṇīti vā | vastuparvaṇāṃ kāvyārthasaṃghātasandhīnām aṅgāni samudāyaparvaṇāmiva parasparasyopakāritvamanyonyāṅgāṅgibhāvena sāpekṣāṇāmavasthānam | na tu svatantrāṇāmayaḥśalākānāmiva parasparāsaṃghaṭṭanam | tathābhāvātireke prabandho nārabhyeta | tataśca kathamasya prabandhaviṣayatā guṇasya ? prabandhaviṣayaṃ ca yāvata kiñcid viśeṣyaṃ sambhavati tatra yāni viśeṣaṇāni teṣāṃ viśeṣaṇānāmupādhīnāṃ vyarthānāṃ ***vigato 'rthaḥ prayojanaṃ prastute kvacidupayogo yeṣāṃ yato vā teṣāṃ prakṛtānupayogināṃ kārye vivakṣite kvacidaṅgabhāvamabhajatām akriyā tādṛśaṃ kañcidarthamanapekṣya viśeṣaṇamityevāprayogaḥ | kiṃ tu sārthakānāṃ prakṛte kvacid kathañcit upayogināmeva kriyā kasyacidvastuno yātrādeḥ [?] sthāne samupanate 'vasare prāptakālaṃ varṇanam | tādṛśaṃ hi varṇanamatiśobhate | yadāha bhāraviḥ—
<cit><quote>
  <l>mukharatāvasare hi virājate</l>
</quote> <ref cRef="Kirātā.5.16">[kirātārjunīye 5. 16]</ref></cit><pb n="198"/>
iti | na tvaprāptāvasaraṃ varṇayitavyamityevaṃ jñeyam | atra kvacidasthāne varṇanaṃ tasya saubhāgyopahatatvād gambhīrasyāpi durbodhasya na kevalamaviṣayasya vastunaḥ dharmādirūpasyārthasya prastāvopanatasya vyaktiḥ sukhapratipattiḥ | kṛtāyā ukteḥ pratipādanasya kramaḥ prakārastādṛśaḥ karatalāma[50a]lakavat arthaprakāśanakauśalasvabhāvaḥ tasya vaśāt sāmarthyāt | atra ca sarvatra bhāva eva satkavīnāṃ pramāṇam | sa hi sarvamīdṛśamucitaṃ vicinoti, tadviparyayaṃ tu durbhagaṃ na spṛśati, yadāha—bhāvāyattamidaṃ sarvam | itīdamanantaroktaṃ sarvaṃ vastu pūrva[va]dupakārādilakṣaṇaṃ viśeṣacatuṣṭayaṃ bhāve prabandhavyāpini ucitānucitavivekavedhasi manasi kaverāyattaṃ pratibaddham, tatkāryatvāditi hetoḥ | tatsarvamanantaroktaṃ vidurvidanti tadvidaḥ kavayaḥ |</p>
<p>nanu jātyādikamapi bhāviṃkameva, na hi tasyāpi vinā bhāvena abhinivṛttiḥ | tatkimidameva bhāvikam ? ucyate- padye 'pyevam | tathāpi yo bhāva[ḥ] prābandhiko viśiṣṭaḥ, tadāyattamiha bhāvikamabhipretam | ata evoktam—kāvyeṣvāsiddhi yaḥ sthitaḥ <ref cRef="KāĀ.2.361">[2.361]</ref> itiṃ, jātyādikaṃ tu prādeśikabhāvādhīnam | na hi prabandhānuvartinā ekena bhāvena jātyādikaṃ janyate pratideśamanyonyabhāvābhinivartyatvāt tasya | tasmāt tadanvarthaistaistairabhidhānairyathoktena vidhinā vyavahriyate na bhāvikamiti ||</p>
</div><!-- sūtra !-->
<trailer>|| iti bhāvikam ||</trailer>
</div><!-- sūtra !-->

<div type="sūtra" n="364">
<p>ye kāvyadharmāḥ śāstrāntare sa[ndhya]ṅgādi[śabda]vyavahṛtāḥ ta iha tallakṣaṇayogādalaṅkāreṣu saṃgṛhītā itiṃ darśayannāha—</p>
<lg type="mūla" xml:id="KāĀ.2.364">
  <l>yacca sandhyaṅgavṛttyaṅgalakṣaṇādyāgamāntare |</l>
  <l>vyāvarṇitamidaṃ ceṣṭamalaṅkāratayaiva naḥ || 364 ||</l>
</lg>
<p>vaktṝṇāṃ[?] vaktavyāntarasamuccaye sandhayo—mukhaṃ pratimukhaṃ garbho 'vamarśo nirvahaṇamiti pañcoktāḥ<note place="app" xml:lang="sa-Latn">tula <ref cRef="NāŚā.19.37-67">bhāratīyanāṭyaśāstraṃ 19. 37-67</ref></note> | tatra upakṣepaḥ parikaraḥ parinyāso vilobhanaṃ yuktiḥ prāptiḥ samādhānaṃ vidhānaṃ paribhāvanā udbhedaḥ karaṇaṃ bheda iti mukhāṅgāni | vilāsaḥ parisarpo vidhūtaṃ tāpanaṃ narma narbhadyutiḥ pragamanaṃ virodhaḥ paryupāsanaṃ puṣpaṃ vajrabhupanyāso<pb n="199"/>varṇasaṃhāra iti pratimukhāṅgāni | a[bhū]tāharaṇaṃ mārgo rūpamudāharaṇaṃ kramaḥ saṃgraho 'numānaṃ [prārthanā]<note place="app" xml:lang="sa-Latn">iyaṃ mātṛkāyāṃ nāsti |</note> ākṣiptakaṃ toṭakamadhibalamu[dve]gaḥ saṃbhrama iti garbhāṅgāni | avapāta utpātaḥ<note place="app" xml:lang="sa-Latn">ayaṃ nāṭyaśāstre nāsti |</note> sampheṭaḥ vidravaḥ śaktiḥ vyavasāyaḥ prasādo dyutiḥ khedo niṣedho virodha ādānaṃ chalanaṃ prarocanetyavamarśāṅgāni | sandhirnirodho grathanaṃ nirṇayaḥ paribhāṣaṇaṃ dyutiḥ prasāda ānandaḥ samaya upagūhanaṃ bhāṣaṇaṃ pūrvabhāvaḥ kāvyasaṃhāraḥ praśastiriti nirvahaṇāṅgāni |</p>
<p>vṛttayo—bhāratī sāttvatī kaiśikī ārabhaṭī ceti catasraḥ<note place="app" xml:lang="sa-Latn">bhāratīye <ref cRef="NāŚā.20.1-73">nāṭyaśāstre 20. 1-73</ref> |</note> | tāsāṃ pratyekaṃ catvāryaṅgāni | tatra bhāratyāḥ prarocanā āṃmukhaṃ vīthī śilpakaṃ cetyaṅgacatuṣṭayam | sātvatyā utthāpakaḥ parivartakaḥ saṃlāpakaḥ saṃghātyaśceti | kaiśikyā [narma] narmasphiñjo narmasphoṭo narmagarbhaśceti | ārabhaṭyāḥ saṃkṣiptako 'vapāto vastūtthāpanaṃ saṃpheṭaścetyaṅgacatuṣṭayam |</p>
<p>lakṣaṇāni—bhūṣaṇamakṣarasaṃghātaḥ śobhā udāharaṇaṃ hetuḥ saṃśayaḥ dṛṣṭhāntaḥ prāptiḥ [abhi] prāyo nidarśanaṃ niruktakaṃ siddhiḥ viśeṣaṇaṃ guṇātipāto 'tiśayaḥ tulyatarkaḥ padoccayo dṛṣṭāntamupadiṣṭaṃ vicāro viparyayo bhraṃśo 'nunayo mālā dākṣiṇyaṃ garhaṇamarthāpattiḥ prasiddhiḥ pṛcchā sārūpyaṃ manoratho leśaḥ saṃkṣobho guṇakīrtanamanuktasiddhiḥ priyavacanamiti ṣaṭtriṃśaduktāni<note place="app" xml:lang="sa-Latn"><ref cRef="NāŚā.16.1-42">tatraiva 16.1-42</ref> |</note>﻿ |</p>
<p>eṣāṃ tu svarūpamiha vistarabhayādanadhikārācca na nirdiśyate | tadāgamāntarādevānugantavyam | tadetadādiryasyānyasyāpi tādṛśasya lāsyāṅgavīthyaṅgādestattathā [vyā]varṇitamadhikāre vistareṇa anekadhā carcitam | āgamāntare 'nyasmin śāstre bharatādau | idaṃ ca sarvaṃ na kevalaṃ pūrvoktam | kāvyaśobhākaratvena tallakṣaṇayogādalaṅkaraṇād vā alaṅkāra ityeva | na sandhyaṅgāditvena kāvyārthatvena vā pṛthagalaṅkārāt | kāvyaśobhākaraṃ hi tathā tādṛśaṃ kathamalaṅkāratāmatikrāmet ? iṣṭamanugatamasmākaṃ kriyākalpa [etaditi svī]kriyatām | atastādṛśaṃ sarvamalaṅkārasaṃgṛhītamiti | nāsasaṃgrahaḥ kaścidiheti bhāvaḥ | ata eva vakṣyati—
<cit><quote>
  <l>saṃkṣipya vistaramanantamalaṃkriyāṇām</l>
</quote> <ref cRef="KāĀ.2.365">[2.365]</ref></cit>
<pb n="200"/>
iti | na ca kāvyaśarīrālaṅkāravyatiriktaḥ kaścit kāvyadharmaḥ sambhavati yastābhyām asaṃgṛhītaḥ syāt | tadiha yathālakṣaṇamābhyāṃ saṃgṛhītamiti na kiñcit kṣīyate ||</p>
</div><!-- sūtra !-->
<div type="sūtra" n="365">
<p>evaṃ yathāpratijñātamalaṅkāra[bāhulya]varjaṃ pūrvācāryopadarśitaparimitālaṅkāravikalpabījapratisaṃskaraṇaṃ sampādya nigayamayannāha—</p>
<lg type="mūla" xml:id="KāĀ.2.365">
  <l>panthāḥ sa eṣa vivṛtaḥ parimāṇavṛttyā saṃkṣipya vistaramanantamalaṃkriyāṇām |</l>
  <l>vācāmatītya viṣayaṃ parivartamānānabhyāsa eva vivarītumalaṃ viśeṣān || 365 ||</l>
</lg>
<p>sa iti prakrāntaḥ eṣo 'yaṃ nigamyamānaḥ | sa iti vā pūrvaṃ pratijñātaḥ eṣa prasādhitaḥ | sa eṣa panthā lakṣyalakṣaṇavikalparūpo mārgaḥ | kasya ? alaṃkriyāṇām | alaṅkārāṇāṃ jātyādīnāṃ sambandhī vivṛtaḥ pratisaṃskṛtaḥ | asmābhiriti gamyate | gamyamānārthasya ca śabdasya prayogaṃ prati kāmacāra [91a] ityuktam | jātyādayo 'laṅkārāḥ sāmānyaviśeṣalakṣyalakṣaṇaprabhedataḥ pratipāditā iti yāvat | kathaṃ punaranantā alaṅkārāḥ pratipādayituṃ śakyā ityāśaṅkā | yaduktam—
<cit><quote><lg>
  <l>te cādyāpi vikalpyante kastān kārtsnyena vakṣyati |</l>
  <l>kiṃ tu bījaṃ vikalpānāṃ pūrvācāryaiḥ pradarśitam |</l>
  <l>tadeva pratisaṃskartumayamasmatpariśramaḥ ||</l>
</lg></quote> <ref cRef="KāĀ.2.1-2">[2.1-2]</ref></cit>
tadevānusarannāha—parimāṇetyādi | alaṃkriyāṇāmalaṅkārāṇāṃ vistaraṃ prapañcaṃ lakṣyalakṣaṇavikalpātmakam, anantamaparimitaṃ saṃkṣipya saṃgṛhya
<cit><quote>
  <l>kāvyaśobhākarān dharmānalaṅkārān pracakṣate</l>
</quote> <ref cRef="KāĀ.2.1">[2.1]</ref></cit>
iti sakalavikalpavyāpakena sāmānyalakṣaṇena sāsnādimattvenevānantaṃ goprabhedaṃ niḥśeṣaṃ saṃgṛhya | parimāṇasya parimitervṛttyā sadbhāvena pañcatriṃśadalaṅkārarūpeṇa parimāṇīkṛtya pari[māpya] iti yāvat | vivṛta iti prakṛtam | na caitad vyāhatamāśaṅkanīyam | yadyaparimito 'laṅkāravistaraḥ kathamiha parimita ukta iti ? yo 'sāvaparimito 'laṅkāra-<pb n="201"/>vistaro 'nukto vartate sa evālaṅkāravistaraḥ parimita uktastajjātīyatvādityavirodhaḥ | vastutastu yo 'nukto 'laṅkāravistaro 'parimitaḥ so 'nya eva | yastvayamuktaḥ parimito vistaraḥ so 'pyanya eva | yadi punaretāvānalaṅkāravistaraḥ, tadā anantā alaṅkārā iti viruddhyeta, parimitatvādasya vistarasya | [atro]ktālaṅkāravistarasyābhyāsānusāreṇa tasyāpya[nuktā]laṅkāravistarasyāvagamasambhavādananto 'laṅkāravistaro 'yaṃ parimāṇavṛttyā vivṛta ityuktam | yadāha—vācāmityādi | ye viśeṣālaṅkārā vācāṃ girāṃ viṣayaṃ gocaramatītyātikramya vartante, tān vācāṃ viṣayamatītya parivartamānān vastuto vidyamānān iha cānuktāniti yāvat | abhyāsaḥ yathoktālaṅkārānusārī svayaṃ kāvyaprayogaviṣayo 'bhiyoga eva yathāvat kavīnām, nānyat kiñcit vivarītuṃ prayogadvāreṇa prakāśayitumalaṃ samarthaḥ | etanmārgānusāreṇa hi prayogābhyāsavatāṃ kavīnāṃ svayamevoktiviśeṣalakṣaṇāste 'laṅkārāḥ prayogapathamupa[padya]nte | tataścāyameva mārgasteṣām apyavagamopāya ityanenaiva te saṃgṛhītāḥ | atra evoktam- saṃkṣipya vistaramanantamalaṃkriyāṇāṃ sa eṣa panthāḥ prakāśita iti | tasmādaśeṣālaṅkāraviṣayaṃ parijñānamiccha[dbhira]ya panthā yathāvadabhyasanīya iti ||</p>
</div><!-- sūtra !-->

<trailer>|| daṇḍikāvyalakṣaṇaṭīkāyāṃ ratnaśrīnāmni dvitīyo 'rthālaṅkāraparicchedaḥ ||</trailer>
</div>

<div type="pariccheda" n="3" xml:id="KāĀ.3">
<pb n="202"/>
  <head type="toc" xml:lang="en">Third Pariccheda (Duṣkara)</head>
  <head>duṣkaro nāma tṛtīyaḥ pariccheda |</head>


<div type="sūtra" n="1-77"> <!-- yamakacakra !-->
<div type="sūtra" n="1">
<p>[92b] tadevamarthālaṅkāraṃ paricchidyānuprāsa[prasa]ṅgoktalakṣaṇānuvādena yamakaprapañcapuraḥsaraṃ duṣkaraparicchedamāripsurāha—</p>
<lg type="mūla" xml:id="KāĀ.3.1">
  <l>avyapetavyapetātmā vyāvṛttirvarṇasaṃhateḥ |</l>
  <l>yamakaṃ tacca pādānāmādimadhyāntagocaram || 1 ||</l>
</lg>
<p>varṇānāṃ svaravyañjanānāṃ saṃhateḥ samudāyasya vyāvṛttirāvṛttiḥ punaruccāraṇam | naikasya varṇasya, tasyā anuprāsatvāt | yathoktam— varṇāvṛttiranuprāsaḥ <ref cRef="KāĀ.1.55">[1. 55]</ref> iti | tatprasaṅgena āvṛttimeva saṅghātagocarāṃ yamakaṃ viduḥ <ref cRef="KāĀ.1.61">[1. 61]</ref> iti kṛtalakṣaṇaṃ yamakam | tadevamanūdya yamakaṃ vidhīyate | sā ca vyāvṛttiḥ [kīdṛśī ?] varṇāntareṇāvyapeto 'vyavahitaḥ vyapeto vyavahitaścātmā svarūpaṃ yasyā ityavyapetavyapetātmā | tathā varṇāntarāvyavahitā varṇasaṃhaterāvṛttiravyapetayamakam | yā tu vyavahitā tad vyapetayamakamiti dvidhā yamakaṃ tāvad vikalpyate | taccaitad dvividhaṃ yamakaṃ viṣayanirūpaṇāyāmādiśca madhyaścāntaśca gocaro viṣayo 'syetyādimadhyāntagocaraṃ vijñeyam | kasya ? pādānāṃ pratyekaṃ caturṇāṃ ślokāvayavānām | sāpekṣārthe gamakatvāt samāsaḥ ||</p>
</div><!-- sūtra !-->

<div type="sūtra" n="2">
<p>pādacatuṣṭayasyādimadhyāntabhāvino yāvantaḥ prakārāḥ sambhavanti tān darśayati—</p>
<lg type="mūla" xml:id="KāĀ.3.2">
  <l>ekadvitricatuṣpādayamakānāṃ vikalpanāḥ |</l>
  <l>ādimadhyāntamadhyāntamadhyādyādyantasarvataḥ || 2 ||</l>
</lg>
<p>ekapādayamakasya dvipādayamakasya tripādayamakasya catuṣpādayamakasya [ca] vikalpanā vikalpāḥ prabhedāḥ kathyante bhavantīti vā śeṣaḥ | pādasyaikasya pādadvayasya pādatrayasya pādacatuṣṭayasya vā ādito vā madhyato vāntato vā | ādau madhye 'nte veti trayo vikalpāstāvat | madhyato 'ntataścādimaṃ varjayitveti caturtho vikalpaḥ | madhyata āditaścāntyaṃ vihāyeti pañcamaḥ | ādito 'ntataśca madhyaṃ tyaktveti ṣaṣṭhaḥ |<pb n="203"/> sarvata ādau madhye 'nte ceti saptamo vikalpaḥ | sarvata ityasyānte śrutasya tasaḥ pratyekaṃ sambandhāt | saptamyarthaścāyam | tathā ca prathamaṃ vivṛtamādau madhye 'nte veti | anyatrāpyevaṃ yojyam | yadā ca sarvato yamakaṃ tadā pādābhyāsādayo vikalpā jāyante ||</p>
</div><!-- sūtra !-->

<div type="sūtra" n="3">
<p>ete sapta vikalpā maulāḥ parasparasaṅkarabhājo 'nekadhā prasarantīti darśayannāha—</p>
<lg type="mūla" xml:id="KāĀ.3.3">
  <l>atyantabahavasteṣāṃ bhedāḥ sambhedayonayaḥ |</l>
  <l>sukarā duṣkarāścaiva dṛśyante tatra kecana || 3 ||</l>
</lg>
<p>teṣāṃ saptānāṃ [93a] vikalpānāṃ sambhedaḥ saṅkaro miśratvamuccāvacaprakāraḥ yoniḥ prabhavo yeṣāṃ te sambhedayonayaḥ | bhedāḥ prakārāḥ atyantabahavo bhūyāṃso bhavanti | ekatra śloke kvacidādiyamakaṃ kvacinmadhyayamakaṃ kvacidantayamakaṃ kvacinmadhyāntayamakaṃ kvacinmadhyādiyamakaṃ kvacidādyantayamakaṃ kvacit sarvatra ityevamete 'nekadhā prasaranti | te caite sukhena kriyante prayujyanta iti sukarāḥ, tadviparītāśca duṣkarā iti dvidhā punaḥ saṃgṛhyante | tatra te sukareṣu duṣkareṣu ca kecana kecid bhedā na sarve 'tiprasaṅgād dṛśyante udāhriyante ||</p>
</div><!-- sūtra !-->

<div type="sūtra" n="4">
<lg type="mūla" xml:id="KāĀ.3.4">
  <l>mānena mānena sakhi praṇayo 'bhūt priye jane |</l>
  <l>khaṇḍitā kaṇṭhamāśliṣya tameva kuru satrapam || 4 ||</l>
</lg>
<p>sakhi ! priye jane viṣaye 'nena saṅgamasukhavirodhinā mānena prātikūlyena saha praṇayaparicayo mā bhūt | tava māno na kārya iti yāvat | yadi na mānaḥ kartavyaḥ kimidānīṃ kriyatām ? yena khaṇḍitā vañcitāsi tasya kaṇṭhamāśliṣya tameva priyaṃ kṛtavyalīkaṃ satrapaṃ salajjaṃ kuru vinayavartmanā tameva vilakṣaṃ vidhehi | kiṃ māneneti ? śabdārthapradhānametad yamakavyākhyānaṃ kriyate, bhāvārthacarcāyāmativistaraprasaṅgāt | idaṃ prathamapādādiyamakam ||</p>
</div><!-- sūtra !-->

<div type="sūtra" n="5">
<lg type="mūla" xml:id="KāĀ.3.5">
  <l>meghanādena haṃsānāṃ madano madanodinā |</l>
  <l>nunnamānaṃ manaḥ strīṇāṃ saha ratyā vigāhate || 5 ||</l>
</lg>
<p>madanaḥ kāmaḥ ratyā kalatreṇa saha strīṇāṃ mano vigāhate praviśati | kiviśiṣṭam ? haṃsānāṃ madaṃ nudatāṃ meghānāṃ nādena nunno nirasto māno 'syeti nunnamānaṃ mānasaṃ vā avehi | tasminnavakāśamasau labhate | idaṃ dvitīyapādādiyamakam ||</p>
</div><!-- sūtra !-->

<pb n="204"/>

<div type="sūtra" n="6">
<lg type="mūla" xml:id="KāĀ.3.6">
  <l>rājanvatyaḥ prajā jātā bhavantaṃ prāpya sāmpratam |</l>
  <l>caturaṃ caturambhodhirasanorvīkaragrahe || 6 ||</l>
</lg>
<p>catvāraḥ pūrvādayo 'mbhodhayaḥ parikhe[vopa]yogādisādharmyeṇa rasanā mekhalā yasyāḥ tasyā urvyā bhuvaḥ karo hasto baliśceti śliṣṭam | tasya grahe upādāne caturaṃ bha[vantaṃ] prāpya prajā janā rājanvatyaḥ saurājyayogāt jātā abhūvan sāmpratamadyeti tṛtīyapādādiyamakam ||</p>
</div><!-- sūtra !-->

<div type="sūtra" n="7">
<lg type="mūla" xml:id="KāĀ.3.7">
  <l>araṇyaṃ kaiścidākrāntamanyaiḥ sadma divaukasām |</l>
  <l>padātirathanāgāśvarahitairahitaistava || 7 ||</l>
</lg>
<p>tavāhitaiḥ śatrabhiḥ kaiścitpalāyamānairaraṇyamākrāntam | utsṛṣṭagṛhai[rvanaṃ] praviṣṭa[mityarthaḥ] | [93b] anyaistvatkṛpāṇabhramojbhkataprāṇaidivaukasāṃ sadma svargamākrāntamārūḍham | kiṃbhūtaiḥ ? padātibhiḥ rathairnāgairaśvaiśca rahitaistyaktaiḥ | [atrāraṇyagamanaṃ svargagamanaṃ vā bhuvi niḥsa]hāyatvāt | tena vā [bhavatta]steṣāmācchādanāt | idaṃ caturthapādādiyamakam ||</p>
</div><!-- sūtra !-->

<div type="sūtra" n="8">
<lg type="mūla" xml:id="KāĀ.3.8">
  <l>madhuraṃ madhurambhojavadane vada netrayoḥ |</l>
  <l>vibhramaṃ bhramarabhrāntyā viḍambayati kiṃ nvidam || 8 ||</l>
</lg>
<p>ambhojamiva vadanamasyā ityambhojavadanā [tasyāḥ sambuddhiḥ] | tava netrayorvibhramaṃ cañcalatvaṃ madhuraṃ ramyaṃ bhramarā[ṇāṃ bhrāntyā cā]palena viḍambayati anukaroti madhurvasantaḥ kiṃ nvidaṃ vada brūhi iti kaściccāṭukāraḥ priyāmupalālayati | prathamadvitīyapādādiyamakam ||</p>
</div><!-- sūtra !-->

<div type="sūtra" n="9">
<lg type="mūla" xml:id="KāĀ.3.9">
  <l>vāraṇo vā raṇoddāmo haso vā smara ! durdharaḥ |</l>
  <l>na yato nayato 'ntaṃ nastadaho vikramastava || 9 ||</l>
</lg>
<p>[he smara !] yato yasmā[t naḥ asmān] antaṃ nāśaṃ nayataḥ prāpayatastava raṇe uddāmaḥ kṣamo vāraṇo vā hastī vā, hayo 'śvo vā durdharaḥ sāṃgrāmiko nāsti |<pb n="205"/>tattasmādaho vicitrīyate vikramastava yad vinā raṇopakaraṇe[nāsmadvidhāḥ] āsāditāḥ tvayeti prathamatṛtīyapādādiyamakam ||</p>
</div><!-- sūtra !-->

<div type="sūtra" n="10">
<lg type="mūla" xml:id="KāĀ.3.10">
  <l>rājitairājitaikṣṇyena jīyate tvādṛśairnṛpaiḥ |</l>
  <l>nīyate ca punastṛptiṃ vasudhā vasudhārayā || 10 ||</l>
</lg>
<p>tvādṛśaiḥ śaktisampannairnṛpairājau raṇe taikṣṇyena śauryeṇa rājitairdīptairvasudhā pṛthivī jīyate | punastadanu vasuno dhanasya dhārayā santānena dīyamānayā karaṇena hetunā vā tṛptimabhilāṣaparyantaṃ nīyate ca | na kevalaṃ jīyata eva vasudhetyatrāpyuktam | prathamacaturthapādādiyamakamidam ||</p>
</div><!-- sūtra !-->

<div type="sūtra" n="11">
<lg type="mūla" xml:id="KāĀ.3.11">
  <l>karoti sahakārasya kalikotkalikottaram |</l>
  <l>manmano manmano 'pyeṣa mattakokilanisvanaḥ || 11 ||</l>
</lg>
<p>sahakārasya kalikā mañjarī utkalikā utkaṇṭhā uttarā prabalā yasya [tathā utkali]kottaraṃ [tad]bahulaṃ mama mana karoti | paryutsukayatīti yāvat | mattasya kokilasya nisvanaḥ śabdo 'pyeṣo[ 'tyanta]madhuraḥ manmanaḥ utkalikottaraṃ karotīti prakṛtam | atra dvitīyatṛtīyapādādiyamakam ||</p>
</div><!-- sūtra !-->

<div type="sūtra" n="12">
<lg type="mūla" xml:id="KāĀ.3.12">
  <l>kathaṃ tvadupalambhāśāvihatāviha tādṛśī |</l>
  <l>avasthā nālamārọdhumaṅganāmaṅganāśinī || 12 ||</l>
</lg>
<p>tavopalambhe samāgame āśā manorathaḥ tasya vihatau vighāte iha asyāṃ satyāṃ tādṛśī abhilāṣacintanānusmṛtiguṇakīrtanodvegavilāponmāda[mūrcchā]vyādhijaḍatākrameṇa pravṛddhāvasthā aṅgaṃ nāśayatītyaṅganāśinī daśamī | tādṛśīmityapi paṭhyate | tatrāṅganāṃ tādṛśīṃ tva[da]nurāgaparavaśāmiti vyākhyeyam | [aṅganām] ārọdhumāsādayituṃ kathaṃ nālaṃ na samarthā ? ārohatyeva | nātra sandehaḥ | tadanukampyatāmaṅga ! varākī | kiṃ strīvadhapātakadohadeneti [94a] dvatīyacaturthapādādiyamakam ||</p>
</div><!-- sūtra !-->

<div type="sūtra" n="13">
<lg type="mūla" xml:id="KāĀ.3.13">
  <l>nigṛhya netre karṣanti bālapallavaśobhinā |</l>
  <l>taruṇā taruṇān kṛṣṭānalino nalinonmukhāḥ || 13 ||</l>
</lg>
<pb n="206"/>
<p>taruṇā vṛkṣeṇa bālaiḥ pallavaiḥ śobhamānena netre nigṛhya kṛṣṭān vikṣiptamanasaḥ taruṇān yūnaḥ alino bhramarā nalineṣūnmukhāḥ pravṛttāḥ | netre cakṣuṣī nigṛhya darśanasubhagatayā gṛhītvā karṣayanti abhimukhīkurvanti | ubhayadarśanavaśavyākulāstaruṇā iti yāvat | atra tṛtīyacaturthapādādiyamakam ||</p>
</div><!-- sūtra !-->

<div type="sūtra" n="14">
<lg type="mūla" xml:id="KāĀ.3.14">
  <l>viśadā viśadāmattasārase sārase jale |</l>
  <l>kurute kuruteneyaṃ haṃsī māmantakāmiṣam || 14 ||</l>
</lg>
<p>sarasa idaṃ [sārasaṃ tatra] sārase jale, kiṃbhūte ? viśato vigāhamānā āmattāḥ sārasāḥ pakṣiṇo yasmin [tatra] viśadāmattasārase vyavasthitā viśadā śuklā haṃsīyaṃ virahijanodvejanīyatvāt madhureṇāpi kutsitenāviṣahyena rutena śabdena hetunā karaṇena [vā] antakasya mṛtyorāmiṣaṃ grāsaṃ māṃ kurute, māṃ hantīti yāvat | prathamadvitīyatṛtīyapādādiyamakaṃ vikalpitamidam ||</p>
</div><!-- sūtra !-->

<div type="sūtra" n="15">
<lg type="mūla" xml:id="KāĀ.3.15">
  <l>viṣamaṃ viṣamanveti madanaṃ madanandanaḥ |</l>
  <l>sahendukalayāpoḍhamalayā malayānilaḥ || 15 ||</l>
</lg>
<p>malayānilo mamānandana pīḍāhetuḥ apoḍham apagataṃ malam ata iti apoḍhamalayā viśadayā indoḥ kalayā saha madanaṃ kāmaṃ nāma viṣamaṃ viṣam āśunāśakatvāt | anveti anusarati upanayatī[?]tyarthaḥ | anvetyanukarotīti vā vyākhyeyam, malayānilaścandrakalā ca tādṛgatyantatāpakaratvāt madanāyattau ityarthaḥ | prathamadvitīyacaturthapādādiyamakamidam ||</p>
</div><!-- sūtra !-->

<div type="sūtra" n="16">
<lg type="mūla" xml:id="KāĀ.3.16">
  <l>māninī mā ninīṣuste niṣaṅgatvamanaṅga me |</l>
  <l>hāriṇī hāriṇī śarma tanutāṃ tanutāṃ vataḥ || 16 ||</l>
</lg>
<p>anaṅga ! tava niṣaṅgatvaṃ tūṇīratvaṃ śaranikarapūrayogena mā māṃ ninīṣurnetum icchantī māninī kācid vivakṣitāstrī hāriṇī muktālatālaṃkṛtā, anenā[hā]ryaṃ rūpamuktam | svabhāvarūpaguṇayogācca manoharā me mama tanutāṃ kṛśatvaṃ prāṇasandehaṃ yataḥ gacchataḥ śarma samāgamasukhaṃ jīvitaṃ tanutāṃ karotu | prasīda, ājñāpayainām | deva ! tvamevāsyāḥ prabhavasīti prathamatṛtīya vaturthapādādiyamakaṃ vikalpitam ||</p>
</div><!-- sūtra !-->

<div type="sūtra" n="17">
<pb n="207"/>
<lg type="mūla" xml:id="KāĀ.3.17">
  <l>jayatā tvanmukhenāsmānakathaṃ na kathaṃ jitam |</l>
  <l>kamalaṃ kamalaṅkurvadalimaddali matpriye || 17 ||</l>
</lg>
<p>mama priye matpriye ! tava mukhenāsmānevaṃ mukharān jayatā vaśīkurvatā akathaṃ na vidyate kathāsyetyavacanam, vikāsayogena dalāni praśastāni patrāṇyasmiṃn iti dali | prabuddhamiti yāvat, ataśca makarandalolupamadhupa[94b]yogāt, alayo 'smin vidyante iti alimat | evaṃ ca guṇayogāt kamudakamāśrayamalaṅkurvat bhūṣayat kamalaṃ padmaparyāyamapi kathamavacanaṃ [sat] na jitaṃ jitameveti kamalena mukhamupamitam | atra dvitīyatṛtīyacaturthapādādiyamakamāviṣkṛtam ||</p>
</div><!-- sūtra !-->

<div type="sūtra" n="18">
<lg type="mūla" xml:id="KāĀ.3.18">
  <l>ramaṇī ramaṇīyā me pāṭalā pāṭalāṃśukā |</l>
  <l>vāruṇīvāruṇībhūtasaurabhā saurabhāspadam || 18 ||</l>
</lg>
<p>ramaṇī strī kācit abhimatā ramaṇīyā manojñā me mama | kiṃbhūtā ? pāṭalapuṣpavadāpāṭalamaruṇamaṃśukaṃ yasyāḥ sā | tathā saurabhasya sugandhitāyāḥ kṛtrimasya sahajasya cāspadaṃ bhūmiḥ | kathamiva tādṛśī dṛśyate ? aruṇībhūtā saurī sūryasambandhinī bhā dīptiryasyāḥ sā tathābhūtā vāruṇī paścimā digiva ramaṇīyeti prakṛtam | pādacatuṣṭayādiyamakamuktam ||</p>
</div><!-- sūtra !-->

<div type="sūtra" n="19">
<lg type="mūla" xml:id="KāĀ.3.19">
  <l>iti pādādiyamakamavyapetaṃ vikalpitam |</l>
  <l>vyapetasyāpi varṇyante vikalpāstasya kecana || 19 ||</l>
</lg>
<p>ādiyamakamavyapetaṃ vikalpyopasaṃharati- ityuktena prakāreṇa pādānāmekaśaḥ dviśaḥ triśaḥ caturṇāṃ ca, ādau ādirvā yamakamavyapetamavyavahitaṃ vikalpitamanekadhā vibhaktam | tasya yamakasya vyapetasya vyavahitasyāpi, na kevalamavyapetasya vikalpāḥ prabhedāḥ kecit katipaye, na sarve, varṇyanta udāhriyanta iti ||</p>
</div><!-- sūtra !-->

<div type="sūtra" n="20">
<lg type="mūla" xml:id="KāĀ.3.20">
  <l>madhureṇadṛśāṃ mānamadhureṇa sugandhinā |</l>
  <l>sahakārodgamenaiva śabdaśeṣaṃ kariṣyati || 20 ||</l>
</lg>
<p>eṇadṛśāṃ strīṇāṃ nānāpriyajanavaimukhyaṃ śabda upamānetyādivācakaḥ śeṣo 'vaśiṣṭaḥ, arthasya vigamāt yasya taṃ śeṣamasantaṃ kariṣyati madhurvasantaḥ | kena ? madhureṇa<pb n="208"/> manojñena sugandhinā surabhiṇā sahakārasyodgamenāṅkureṇaiva | kuṃ bahunā ? sa hi tādṛśo mānaviruddharāgamupanayan mānasya śeṣīkaraṇe karaṇatvaṃ pratipadyate | prathamadvitīyapādādivartivyapetayamakam ||</p>
</div><!-- sūtra !-->

<div type="sūtra" n="21">
<lg type="mūla" xml:id="KāĀ.3.21">
  <l>karo 'titāmro rāmāṇāṃ tantrītāḍanavibhramam |</l>
  <l>karoti serṣyaṃ kānte vā śravaṇotpalatāḍanam || 21 ||</l>
</lg>
<p>rāmāṇāmatitāmraḥ karaḥ pāṇiḥ tantrīṇāṃ vīṇāguṇānāṃ tāḍanaṃ vādanameva vibhramaṃ līlāṃ karoti vidhatte, kānte patyau viṣaye śravaṇotpalenāvataṃsakuvalayena tāḍanaṃ prahāraṃ vā serṣyamīrṣyayā saha vartamānaṃ sāsūyaṃ karoti iti prakṛtam, tādṛśameva hi karma tasya yogyam | prathamatṛtīyapādādiviṣayaṃ yamakamidam ||</p>
</div><!-- sūtra !-->

<div type="sūtra" n="22">
<lg type="mūla" xml:id="KāĀ.3.22">
  <l>sakalāpollasanayā kalāpinyānunṛtyate |</l>
  <l>meghālī nartitā vātaiḥ sakalāpo vimuñcati || 22 ||</l>
</lg>
<p>vātairnartitā mandamandamāndolitā [95a] meghānāmālī mālā sakalāḥ sarvāḥ na kāścideva | apo jalāni vimuñcati varṣati, kalāpasya barhabhārasyollasanaṃ vistāraḥ | tena saha vartate sakalāpollasanayā kalāpinyā mayūrāṅganayā pramuditayā anunṛtyate vṛṣṭyanantaraṃ naṭyate | prathamacaturthapādādigocaraṃ vyapetayamakametat ||</p>
</div><!-- sūtra !-->

<div type="sūtra" n="23">
<lg type="mūla" xml:id="KāĀ.3.23">
  <l>svayameva galanmānakali kāmini te manaḥ |</l>
  <l>kalikāmadya nīpasya dṛṣṭvā kāṃ nu spṛśed daśām || 23 ||</l>
</lg>
<p>he kāmini ! te tava manaścittaṃ svayamātmanaiva tādṛśa[drāvaka]vastuno darśanam antareṇa galati vartamāno māna eva kalirvartate arthāntaram | adya prāvṛṣi nīpasya taroḥ kalikāṃ sākṣādivotkalikāṃ dṛṣṭvā kāṃ kīdṛśīṃ daśāmavasthāṃ spṛśed gacched iti na vidmaḥ | sutarāṃ rāgavaktavyatāṃ yāsyatīti bhāvaḥ | nu vitarke | dvitīyatṛtīyapādādivyapetayamakam ||</p>
</div><!-- sūtra !-->

<div type="sūtra" n="24">
<lg type="mūla" xml:id="KāĀ.3.24">
  <l>āruhyākrīḍaśailasya candrakāntasthalīmimām |</l>
  <l>nṛtyatyeṣa calaccārucandrakāntaḥ śikhāvalaḥ || 24 ||</l>
</lg>
<pb n="209"/>
<p>eṣa śikhāvalo mayūraḥ candrakasya barhasyānto 'grabhāgaḥ lasannākampamānaścāru śobhanaḥ candrakānto 'syeti lasaccārucandrakāntaḥ ākrīḍaśailasya krīḍāparvatasya sambandhinīmimāṃ sannihitacandrakāntasya maṇestadrūpāṃ vā sthalīṃ bhūmimāruhya nṛtyati | dvitīyacaturthapādādivyapetayamakam ||</p>
</div><!-- sūtra !-->

<div type="sūtra" n="25">
<lg type="mūla" xml:id="KāĀ.3.25">
  <l>uddhṛtā rājakādūrvī dhriyate 'dya bhujena te |</l>
  <l>varāheṇoddhṛtā yāsau varāheruparisthitā || 25 ||</l>
</lg>
<p>varāheṇa kroḍavapuṣā viṣṇunā uddhṛtā jaladhervarasyottamasyāheḥ śeṣasyoparisthitā ca yā asau sarvā urvī pṛthivī rājakād rājasamūhād uddhṛtā vijitya gṛhītā, adya samprati te bhujena bāhunā sarvābhisāriṇā dhriyate yathānyāyaṃ paripālyate | tṛtīyacaturthapādādivyapetayamakam ||</p>
</div><!-- sūtra !-->

<div type="sūtra" n="26">
<lg type="mūla" xml:id="KāĀ.3.26">
  <l>kareṇa te raṇeṣvantakareṇa dviṣatāṃ hatāḥ |</l>
  <l>kareṇavaḥ kṣaradraktā bhānti sāndhyaghanā iva || 26 ||</l>
</lg>
<p>te tava kareṇa bhujena [raṇeṣu] dviṣatāṃ śatrūṇāmantaṃ nāśaṃ karotyantakareṇa hatā [janita]kṣatāḥ kareṇavo dviṣatāṃ hastinaḥ kṣaradraktaṃ rudhirameṣāmiti kṣaradraktāḥ tathā santaḥ sandhyānuraktā ghanāḥ sāndhyaghanā iva sarāgadharāpayodharā iva bhānti | prathamadvitīyatṛtīyapādādivyapetayamakam ||</p>
</div><!-- sūtra !-->

<div type="sūtra" n="27">
<lg type="mūla" xml:id="KāĀ.3.27">
  <l>parāgatarurājīva vātairdhvastā bhaṭaiścamūḥ |</l>
  <l>parāgatamiva kvāpi parāgatatamambaram || 27 ||</l>
</lg>
<p>parā śatrubhūtā camūḥ senā bhaṭaiḥ śūrairdhvastā bhagnā | kathamiva ? age parvate [sthitānāṃ] tarūṇāṃ rājiḥ saṃghāto vātairiva | atra ca vya[ti]kare [kvāpi] kvacit sthāne 'nirdiṣṭe parāgaiḥ pāṃśubhiḥ samarasaṃkṣobhaprabhavaistataṃ vyāptamambaramākāśamidaṃ parāgataṃ vidrutaṃ līnamivābhūt | evamatitumulaṃ [95b] raṇamabhavat | prathamatṛtīyacaturthapādādivyapetayamakam ||</p>
</div><!-- sūtra !-->

<div type="sūtra" n="28">
<lg type="mūla" xml:id="KāĀ.3.28">
  <l>pātu vo bhagavān viṣṇuḥ sadānavaghanadyutiḥ |</l>
  <l>sa dānavakuladhvaṃsī sadānavaradantihā || 28 ||</l>
</lg>
<pb n="210"/>
<p>sa trailokyavikhyātaḥ viṣṇurbhagavāniti pūjāvacanam | vo yuṣmān pātu apāyād rakṣatu sadā nityam | navasya nūtanasya jalagarbhasya ghanasya meghasyeva dyutirdīptiḥ asyeti navaghanadyutiḥ | śyāma iti yāvat | dānavānāmasurāṇāṃ kulaṃ dhvaṃsayati iti dānavakuladhvaṃsī | saha dānena madena vartate sadāno mattaḥ | varaścāsau dantī ca sadānaścāsau varadantī ca kuvalayāpīḍādiḥ taṃ hatavān sadānavaradantihā | dvitīyatṛtīyacaturthapādādivyapetayamakam ||</p>
</div><!-- sūtra !-->

<div type="sūtra" n="29">
<lg type="mūla" xml:id="KāĀ.3.29">
  <l>kamaleḥ samakeśānte kamalerṣyākaraṃ mukham |</l>
  <l>kamalekhyaṃ karoṣi tvaṃ kamalevonmadiṣṇuṣu || 29 ||</l>
</lg>
<p>te tava kaṃ śiraḥ | samāḥ keśā asyeti samakeśam | kasya ? alerbhramarasya alina ityarthaḥ | bhṛṅgasyeva śyāmaśiroruhaṃ tava śobhatetarām | mukhaṃ ca te kamalena padmena saherṣyākaram | tatsāmyāt kamalamiva mukhaṃ virājata ityarthaḥ | evaṃ varāṅgī tvaṃ kamalā lakṣmīrivonmadiṣṇuṣu ye kecit kāmonmādaśīlāsteṣu madhye kaṃ nāma puruṣam alekhyamagaṇanīyamunmadiṣṇutayā karoṣi ? yastajjāṃ śobhāmīdṛśīṃ paśyati taṃ sarvamevonmādayasi na kiñcinmuñcasītyarthaḥ | pādacatuṣṭyādivyapetayamakamekajātīyam ||</p>
</div><!-- sūtra !-->

<div type="sūtra" n="30">
<lg type="mūla" xml:id="KāĀ.3.30">
  <l>mudā ramaṇamanvītamudāramaṇibhṛṣaṇāḥ |</l>
  <l>madabhramadṛśaḥ kartumadabhrajaghanāḥ kṣamāḥ || 30 ||</l>
</lg>
<p>adabhrajaghanāḥ striyo madena yauvanamadhupānādisambhūtena | bhramantyo dṛśo netrāṇyāsāmiti madabhramadṛśaḥ | udārā mahārhā maṇayaḥ padmarāgendranīlādayaḥ ratnamekhalādisvabhāvā bhūṣaṇamalaṅkāro yāsāmiti udāramaṇibhūṣaṇāḥ satyaḥ | mudā prītyā anvitaṃ yuktaṃ ramaṇaṃ vallabhaṃ kartṛṃ kṣamāḥ śaknuvanti | ramaṇamatitarāṃ modayantīti yāvat | pādacatuṣṭaye pādādivyapetayamakamekajātīyam ||</p>
</div><!-- sūtra !-->

<div type="sūtra" n="31">
<lg type="mūla" xml:id="KāĀ.3.31">
  <l>uditairanyapuṣṭānāmārutairme hṛtaṃ manaḥ |</l>
  <l>uditairapi te dūti ! mārutairapi dakṣiṇaiḥ || 31 ||</l>
</lg>
<p>he dūti ! anyapuṣṭānāṃ kokilānāṃ sambandhibhirārutaiḥ śabdairuditaiḥ sampannaiḥ me mama mano hṛtaṃ gṛhītam | na kevalamebhiḥ | te tavoditairālāpaiḥ peśalaidakṣiṇairmārutairapi<pb n="211"/>pavanaiśca hṛtamiti prakṛtam | prathamatṛtīyayordvitīyacaturthayośca pādayorādito vyapetayamakama ||</p>
</div><!-- sūtra !-->

<div type="sūtra" n="32">
<lg type="mūla" xml:id="KāĀ.3.32">
  <l>surājitahriyo yūnāṃ tanumadhyāsate striyaḥ |</l>
  <l>tanumadhyā kṣaratsvedasurājitamukhendavaḥ || 32 ||</l>
</lg>
<p>striyo yūnāṃ tanumaṅgamadhyāsate adhiśerate puruṣāyitayogena | kiṃbhūtāḥ ? surayā madirayā jitā utsā[96a]ritā hrīstraṣā asyāmiti surājitahriyo 'tyantamattāḥ | tanu kṣāmaṃ madhyamudaramāsāmiti tanumadhyāḥ, kṣaratā svedena śramajalena muktājālakenaiva suṣṭhu rājitamalaṃkṛtaṃ mukhamindukāntyādinā āsāmiti kṣaratsvedasurājitamukhendavaḥ | dvitīyatṛtīyayoḥ prathamacaturthayośca pādayorādito vyatetayamakam ||</p>
</div><!-- sūtra !-->

<div type="sūtra" n="33">
<lg type="mūla" xml:id="KāĀ.3.33">
  <l>iti vyapetayamakaprabhedo 'pyeṣa darśitaḥ |</l>
  <l>avyapetavyapetātmā bikalpo 'pyasti tadyathā || 33 ||</l>
</lg>
<p>evaṃ vikalpya nigamayati—ityuktena vidhinā vyapetasya yamakasya prabhedo 'pi vikalpaścaiva prakṛto darśita udāhritaḥ | na kevalamavyapetamayamakavikalpa iti apiśabdenācaṣṭe | avyapetavyapetaścātmā svabhāvo vyāmiśro yasya vikalpasya, prakaraṇād yamakasambandhinaḥ, so 'pyasti, na kevalamuktaḥ śuddhaḥ | asyeti pāṭhe asya yamakasya sambandhī vidyata iti gamyate | kīdṛśo 'sau ? tadyathetyudāharati ||</p>
</div><!-- sūtra !-->

<div type="sūtra" n="34">
<lg type="mūla" xml:id="KāĀ.3.34">
  <l>sālaṃ sālambakalikāsālaṃ sālaṃ na vīkṣitum |</l>
  <l>nālīnālīnavakulānālī nālīkinīrapi || 34 ||</l>
</lg>
<p>sā ālī sakhī kācid vivakṣitā virahāturā vīkṣituṃ na alaṃ [na] śaknoti, kim ? ālambanamālambaḥ saha tena vartate sālambā ālambamānāḥ samantato 'varụ̄dhā ityarthaḥ | sālambāḥ kalikā yāsāṃ sālānāṃ śākhānāṃ tāḥ sālambakalikāsālā yasya sālasya taruviśeṣasya sarjasya tamīkṣituṃ virahajvarasambhūtāmanorocakatvā[nnā]lam | sālambāḥ kalikā eva parikṣepasādharmyeṇa sālaḥ prākāro yamyetyapi vyākhyāyate | na kevalamevam | ālīnāḥ śliṣṭā vakulāḥ kesarataravaḥ puṣpasamṛddhiyogād yairityālīnavakulān alīn bhramarānapi pūrvavadvīkṣituṃ nālamiti prakṛtam | nālamasyāstīti<pb n="212"/>nālīkaṃ padmam | anyeṣāṃ dṛśyata iti dīrghatvam | tadvidyate āsāmiti nālīkinīḥ padminīrapi vīkṣituṃ nālamiti prakṛtam | duṣkaraṃ varākī jīviṣyatīti kācid virahiṇīṃ sakhīmuddiśya kañcidevaṃ vaktīti prathamadvitīyayostṛtīyacaturthayośca pādayorādito 'vyapetavyapetaṃ yamakam ||</p>
</div><!-- sūtra !-->

<div type="sūtra" n="35">
<lg type="mūla" xml:id="KāĀ.3.35">
  <l>kālaṃ kālamanālakṣyatāratārakamīkṣitum |</l>
  <l>tāratāramyarasitaṃ kālaṃ kālamahāghanam || 35 ||</l>
</lg>
<p>kālaṃ samayaṃ kālā mahānto ghanā asminniti kālamahāghanam | vipulanīlajaladam | tārasya bhāvastāratā uccaistaratvam | tayā gāmbhīryayogena ramyaṃ kāntaṃ rasitaṃ garhitaṃ meghasambandhi yasminniti [96b] tāratāramyarasitaṃ gambhīraghanagarjitagarbham | anālakṣyāstirohitāḥ, meghapihitatvāt | tārā ujjvalāstārakā nakṣatrāṇi asminniti anālakṣyatāratārakaṃ kālaṃ virahiṇi jane kṛtānta[sadṛśa]matiduḥsahatvād vīkṣituṃ kā nāma strī saṃyuktā 'pi prāgeva viyuktā | alaṃ śaknoti ? naiva kācit | iti prāvṛṣa utkaṇṭhākāritvamudbhāvitam | prathamacaturthayordvitīyatṛtīyayorādito 'vyapetavyapetayamakaṃ naikajātīyam ||</p>
</div><!-- sūtra !-->

<div type="sūtra" n="36">
<lg type="mūla" xml:id="KāĀ.3.36">
  <l>yāma yāmatrayādhīnāyāmayā maraṇaṃ niśā |</l>
  <l>yāmayāma dhiyāsvārtyāyā mayā mathitaiva sā || 36 ||</l>
</lg>
<p>yāmānāṃ trayaṃ trayoḥ praharāḥ | tatrādhīna āyatta āyāmo dairghyaṃ yasyāstayā niśā rātryā varṣāyamāṇayā hetubhūtayā maraṇamanuyāmo gacchāmo vayaṃ bhavadarthe | tannedamasmān dunoti | kiṃ tvidamatikaṣṭam- yāmaṅganāmahaṃ gatavānasmi sedānīmasūnāmārtiṃ pīḍāmāyātītyasvārtyāyā prāṇārtiduḥkhanirveśā<note place="app" xml:lang="sa-Latn">nirveśastu pumān bhoge vetane mūrcchane 'pi ca iti medinī ||</note>﻿ | mayā adhiyā tatparityāgāt durbuddhinedṛśena mayā sā mathitaiva hataiva | nātra sandehaḥ | na hi sā madvirahitā jīvati varākī | svavirahaduḥkhanimittatvāt tanmaraṇasya mayā mathitaivatyuktam | evaṃ vipadyamānena mayā saha sāpi varākī mathitā 'nayā niśeti vā yojyam | evaṃ viyuktaḥ kaścit kāmī priyāmanuśocati | pādacatuṣṭayādiyamakaṃ vyapetamavyapeta[meka]rūpam ||</p>
</div><!-- sūtra !-->

<pb n="213"/>

<div type="sūtra" n="37">
<p>pādādiyamakavikalpamupasaṃharati—</p>
<lg type="mūla" xml:id="KāĀ.3.37">
  <l>ityādipādayamakavikalpasyedṛśī gatiḥ |</l>
  <l>evameva vikalpyāni yamakānītarāṇyapi || 37 ||</l>
</lg>
<p>ityuktena prakāreṇa ādiścāsau pādaśca, avayave samudāyopacārāt | tatra yamakaṃ pādādiyamakamityarthaḥ | tasya vikalpaḥ prabhedaḥ | tasyāvyapetasya vyapetasya ca gatiḥ svarūpamīdṛśyevaṃvidhā darśiteti śeṣaḥ | ādipādayamakavat madhyāntapādayamakamanugantavyamityatidiśati- evamādipādayamakavikalpanyāyenaiva itarāṇi madhyāntavartīnyapi, na kevalaṃ pūrvāṇi | yamakāni sukarāṇi prabhedyāni, svayamanugantavyāni, diśastādṛśo darśitatvāt |</p>
<p>tāni caivaṃ vikalpanīyānīti—</p>
<lg>
  <l>priyāṃ sakhe ! sagvedāṃ tāmanunīya kathañcana |</l>
  <l>ānaya tvaritaṃ kurmaḥ karma bhūyo na tādṛśām ||</l>
</lg>
<lg>
  <l>jitendriyatayāsādya [97a] sadāyati yatiśriyam |</l>
  <l>lokadvaye 'pi loko 'yaṃ tvayi śāsati nandati ||</l>
</lg>
<lg>
  <l>gatvā deśāntaraṃ vittaṃ nāhamarjitumīśvaraḥ |</l>
  <l>priye vinā vināśaṃ tvāmasavo yānti me dhruvam ||</l>
</lg>
<lg>
  <l>tyaja mānadhane mānaṃ ghanagarjitaḍambaraḥ |</l>
  <l>kiṃ kariṣyati kālo 'yaṃ priyāvṛtivṛtiśriyaḥ ||</l>
</lg>
<lg>
  <l>[varaṃ tathā tathāgato dadātu] yena durjayāḥ |</l>
  <l>jīyante viṣayā ete vividhāmayahetavaḥ ||</l>
</lg>
<lg>
  <l>śūrāste nayaniṣṇātā vyasanaprabhavaṃ bhavam |</l>
  <l>ye jayanti mahātmānaḥ prajārakṣaṇadīkṣitāḥ ||</l>
</lg>
<lg>
  <l>satyapāvita[rājya]sya rājan satatamityasau |</l>
  <l>dviṣāṃ bhayaṅkarakarastava kalpadrumāyate ||</l>
</lg>
<pb n="214"/>
<lg>
  <l>ṣaḍabhijñasya vaḥ pātu pādaḥ ṣaḍdoṣavidviṣaḥ |</l>
  <l>jagadvijayavikhyātaṃ balaṃ yenājitaṃ jitam ||</l>
</lg>
<p>evaṃ dvicatuppādamadhyāntayamakaṃ vikalpanīyam ||</p>
</div><!-- sūtra !-->

<div type="sūtra" n="38">
<p>tānyapi kiṃ na vikalpyante iti cedāha—</p>
<lg type="mūla" xml:id="KāĀ.3.38">
  <l>na prapañcabhayād bhedāḥ kārtsnenākhyātumīpsitāḥ |</l>
  <l>duṣkarābhimatā eva darśyante tatra kecana || 38 ||</l>
</lg>
<p>bhedā yamakavikalpāḥ sukarāḥ kārtsnena sākalyena [na] lakṣitāḥ [yataḥ] pādamadhyāntabhāvino 'pi ākhyātuṃ darśayituṃ [na] īpsitā neṣṭā asmābhiḥ | kutaḥ ? prapañceti granthavistarabhayād hetoḥ | mā bhūdativistara iti saṃkṣiptakāvyalakṣaṇapraṇayanapratijñānāt | tasmāt kecideva bhedāḥ prakārāḥ darśitāḥ | idānīṃ tu tatra yamakeṣu duṣkaratvena duṣkarā ityevābhimatā iṣṭā duṣkarā eva na sukarā api bhedā madhyayamakādivikalpāḥ kecana kiyanto, na sarve prapañcabhayāt nidarśyante ||</p>
</div><!-- sūtra !-->

<div type="sūtra" n="39">
<lg type="mūla" xml:id="KāĀ.3.39">
  <l>sthirāyate yatendriyo na hīyate yaterbhavān |</l>
  <l>amāyate yate 'pyabhṛt sukhāya te 'yate kṣayam || 39 ||</l>
</lg>
<p>sthirā anapāyinyaḥ, tatkāraṇānuṣṭhānāvicchedāt | āyatirubhayalokābhyudayarūpā asyeti sthirāyate ityāmantraṇametat kasyacit | anyakāryānniruddhāni saṃvṛtāni idriyāṇi buddhīndriyāṇi cakṣurādīni karmendriyāṇi pādādīni vā yeneti yatendriyo bhavān yatermunerna hīyate nāvakṛṣyate yatendriyatvādeva | na kevalametat | na vidyate māyā paravañcanā yasya amāyastasya bhāvo 'māyatā [niḥśāṭhyaṃ] paropakāritā ca, tava iyate etāvate mahate kṣayaṃ nāśam ayate agacchate sthirāya sukhāya kāmāyeti cittānugrahāya nityasukhārthamabhūt | sarvatra sampanno bhavān | na kvacidapi vipanna ityarthaḥ | [97b] pādacatuṣṭayamadhyayamakamekarūpamavyapetātmakamata evedṛśaṃ duṣkaram |</p>
</div><!-- sūtra !-->

<div type="sūtra" n="40">
<lg type="mūla" xml:id="KāĀ.3.40">
  <l>
    <seg type="pāda">sabhāsu rājannasurāhatairmukhai-</seg>
    <seg type="pāda">mahīsurāṇāṃ vasurājitaiḥ stutāḥ |</seg>
  </l>
  <l>
    <seg type="pāda">na bhāsurā yānti surānna te guṇāḥ</seg>
    <seg type="pāda">prajāsu rāgātmasu rāśitāṃ gatāḥ || 40 ||</seg>
  </l>
</lg>
<pb n="215"/>
<p>he rājan, sabhāsu pariṣatsu mahīsurāṇāṃ brāhmaṇānāṃ mukhaiḥ kibhūtaiḥ ? surayā hateti, na tathā asurāhatāsteramadyadūṣitaiḥ pavitraiḥ | vasunā dhanena yathākāmaṃ pratipāditena rājitaiḥ prītiyogāt vikasitaiḥ kartṛbhūtaiḥ stutā varṇitāste tava tyāgasattvaśauryādayo bhāsurāḥ, dopāsaṅkarādujjvalāḥ pariśuddhāḥ prajāsu iha lokeṣu rāgo 'nuraktirnṛpaviṣaya ātmā svabhāvastatpradhānatvād yāsāmiti rāgātmasu mantrānuraktāsu viṣaye rāśitāṃ pracayatāmabhivyāptiyogena gatā martyalokaṃ sakala vyāpya kīrtidvāreṇa surān devān na na yānti ki tu yānteva | svarge 'pi prasiddhāste ityarthaḥ | catuṣpādamadhyayamakamekarūpaṃ vyapetamiti ||</p>
</div><!-- sūtra !-->

<div type="sūtra" n="41">
<lg type="mūla" xml:id="KāĀ.3.41">
  <l>
    <seg type="pāda">tava priyā saccaritāpramatta yā</seg>
    <seg type="pāda">vibhūṣaṇaṃ dhāryamihāṃśumattayā |</seg>
  </l>
  <l>
    <seg type="pāda">ratotsavāmodaviśeṣamattayā</seg>
    <seg type="pāda">na me phalaṃ kiñcana kāntimattayā || 41 ||</seg>
  </l>
</lg>
<p>he saccaritāpramatta iti saroṣaṃ viruddhalakṣaṇamāmantraṇam | durvṛttapramatteti gamyate | sahasrākṣo 'ndha iti yathā | asaccarite vipriye vā apramattā avahitā asaccaritāpramatta vyalīkaśīla iti saṃbodhyate | yā tava priyā ballabhā tayā ratamevotsavastatra sa eva vā āmodaviśeṣaḥ prītyatiśayaḥ tena mattayā garvitayā | aṃśavo 'smin santītyaṃśumad bhāsuraṃ [vi]bhūṣaṇaṃ mekhalādikaṃ dhāryamaṅge niveśyam | tasyāḥ prasādhanaṃ saphalaṃ kimasmākaṃ tena viphalena bhāramātreṇa ! kāntimattayā vibhūṣa[ṇotthayā] me mama na kiñcit phalaṃ prayojanamasti | evamapyahaṃ tava dveṣyeva | tava paravaśasya | iheti vācoyuktau | iha vā prastāve, kācidaṅganā priyaṃ prastāve kvacit prasādhane niyuñjānaṃ evamīrṣyati | pādacatuṣṭayāntayamakamekarūpavyapetamiti ||</p>
</div><!-- sūtra !-->

<div type="sūtra" n="42">
<lg type="mūla" xml:id="KāĀ.3.42">
  <l>
    <seg type="pāda">bhavādṛśā nātha ! na jānate nate</seg>
    <seg type="pāda">rasaṃ viruddhe khalu sannatenate |</seg>
  </l>
  <l>
    <seg type="pāda">ya eva dīnāḥ śirasā natena te</seg>
    <seg type="pāda">carantyalaṃ dainyarasena tena te || 42 ||</seg>
  </l>
</lg>
<pb n="216"/>
<p>he nātha svāmin ! bhavādṛśāstvadvidhā mahātmānaḥ nateḥ parapraṇāmasya rasaṃ svādaṃ kīdṛśo 'sāviti na jānate na vidanti | na namantīti yāvat | kiṃ kāraṇam ? khalu yasmāt sanno 'vasanno durgatastasya bhāvaḥ sannatā | inasya bhāva inatā | santatenate daurgatyaiśvarye nāma viruddhe parasparavyāhate | [98a] yadi sannaḥ kathaminaḥ ? athenaḥ kathaṃ sannaḥ ? tādṛśaśce[no] nātirasajñaḥ [sannatāyāḥ] iti bhāvaḥ | tvaṃ cenaḥ tasmād bhavādṛśā nate rasaṃ na jānata iti nigamanīyam | ke tarhi natirasajñā ityāha—ya ityādi | ya eva kecid dīnā durgatāsta eva te tavenasya [savidha iti śeṣaḥ] natena sapraṇipātena śirasā pūrvoktena dainyena kārpaṇyena tadvidhāsvādyatvād rasena lakṣitāḥ santo 'la ma[tya]rthaṃ caranti pravartante | aiśvaryaṃ na kvacinnamati | dāridrayameva sarvatra praṇipatati iti piṇḍārthaḥ | catuṣpādāntayamakamekarūpamavyapetātmakamiti ||</p>
</div><!-- sūtra !-->

<div type="sūtra" n="43">
<lg type="mūla" xml:id="KāĀ.3.43">
  <l>
    <seg type="pāda">līlāsmitena śucinā mṛdunoditena</seg>
    <seg type="pāda">vyālokitena laghunā guruṇā gatena |</seg>
  </l>
  <l>
    <seg type="pāda">vyājṛmbhitena jaghanena ca darśitena</seg>
    <seg type="pāda">sā hanti tena galitaṃ mama jīvitena || 43 ||</seg>
  </l>
</lg>
<p>līlāsmitena vilāsahasitena śucinā viśadena mṛdunā komalenoditenālāpena laghunā lolena ca vyalokitena vīkṣitena guruṇā manthareṇa gatena gamanena vyājṛmbhitena vistīrṇena jaghanena nitambena ca darśitena sarveṇaitena manmathaśastraprakarāyamāṇena sā kācidaṅganā hanti | pradattena ghātena marmāvedhahetunā galitaṃ vigataṃ mama jīvitena | nānyadiha kiñcit kāraṇamiti kaścit kāmāturo virauti | catuṣpādamadhyāntayamakamekarūpaṃ vyapetam ||</p>
</div><!-- sūtra !-->

<div type="sūtra" n="44">
<lg type="mūla" xml:id="KāĀ.3.44">
  <l>
    <seg type="pāda">śrīmānamānamaravartmasamānamāna—</seg>
    <seg type="pāda">mātmānamānatajagatprathamānamānam |</seg>
  </l>
  <l>
    <seg type="pāda">bhūmānamānayati yaḥ sthitimānamāna-</seg>
    <seg type="pāda">nāmānamānama tamapratimānamānam || 44 ||</seg>
  </l>
</lg>
<p>śrīmān nityaṃ lakṣmyā yuktaḥ | na kvacidekatra[sthaḥ] sarvamayatvādityamān vibhuriti yāvat | sthitimān sadā sthityanugataḥ nitya [ityarthaḥ] | evaṃbhūto ya ātmānaṃ<pb n="217"/> svabhāvaṃ bhūmānaṃ bahutāṃ viśvarūpatvāt | ānayati prāpayati | kiṃbhūtam ? amaravartmanā ākāśena samānaṃ tulyaṃ mānaṃ pramāṇaṃ yasyetyamaravartmasamānamānam ākāśavadapramāṇam | ānate bhaktimati jagati janeṣu pra[tha]māno vijṛmbhamāṇo mānaḥ pūjā yasyetyānatajagatprathamānamānaṃ jagatpūjyam | ānate jagati [prathamānaḥ] prādurbhavan māno 'nugraho ya[sya] iti [vā] yojyam | tamevaṃvidhaṃ viṣṇumānamata he janāḥ<note place="app" xml:lang="sa-Latn">viṣṇu mānamaṃ je janamityādarśe |</note> [iti śeṣaḥ] | punaḥ kiṃviśiṣṭam ? amānānyaparimitāni nāmāni yasye[tya]mānanāmānaṃ sarvamayatvādanantābhidhānam | apratimāno 'nupamaḥ māno 'bhyunnatirasyetyapratimānamānam | [98b] kvacidānamateti pāṭhaḥ | tatra balibandhane bhuvaṃ mitavantaṃ bhūmānaṃm ānānāṃ prāṇināṃ [mataṃ] śaraṇatayā iṣṭamātmānaṃ parapuruṣaṃ viṣṇum | tamityarthād ya ityupāttatvāt | ānamat he janā iti vyākhyeyam | śeṣaṃ samānam | catuṣpādamadhyāntayamakamekarūpamavyapetavyapetātmakam ||</p>
</div><!-- sūtra !-->

<div type="sūtra" n="45">
<lg type="mūla" xml:id="KāĀ.3.45">
  <l>
    <seg type="pāda">sārayantamurasā ramayantī</seg>
    <seg type="pāda">sārabhūtamurusāradharā tam |</seg>
  </l>
  <l>
    <seg type="pāda">sārasānukṛtasārasakāñcī</seg>
    <seg type="pāda">sā rasāyanamasāramavaiti || 45 ||</seg>
  </l>
</lg>
<p>sā kācidabhimatā strī sārabhūtamutkṛṣṭamurusāraṃ suvarṇaṃ bhūṣaṇīkṛtaṃ dhārayatīti murusāradharā | urusāradhareti pāṭhe- urusāraṃ strījanocitaṃ guṇotkarṣaṃ dhārayatīti vyākhyeyam | sahārasena raṇitena vartanta iti sārasā pakṣiṇaḥ<note place="app" xml:lang="sa-Latn">saṃñjinetyādarśe |</note>﻿ | sārasai rasadbhiranukṛtā tulyā tatsamānaśabdatvāt sārasakāñcī mekhalā yasyā iti sārasānukṛtasārasakāñcī tamiṣṭaṃ kañcit | pāṭhāntare- sārabhūtaṃ nāgarakavṛttasampannam | sārayantaṃ rasāduparamayantam | urasā payodharabhāreṇa parirambheṇa ramayantī rantuṃ prayuñjānā ātmanā sukhayantī vā, rasāyanamajaratvādisukhayogamapi asāramalpameveti manyate | suratasukhameva bhṛśaṃ bahu manyate | tathāvidho hi tadābhimāno [jā]yate | catuṣpādādimadhyayamakamekarūpaṃ vyavahitam ||</p>
</div><!-- sūtra !-->

<pb n="218"/>

<div type="sūtra" n="46">
<lg type="mūla" xml:id="KāĀ.3.46">
  <l>
    <seg type="pāda">nayānayālocanayānayānayā—</seg>
    <seg type="pāda">nayānayāndhān vinayānayāyate |</seg>
  </l>
  <l>
    <seg type="pāda">na yānayāsīrjinayānayā nayā—</seg>
    <seg type="pāda">nayānayāmtaṃ janayānayāśritān || 46 ||</seg>
  </l>
</lg>
<p>anayā na vidyate 'yo vigamo yasyā iti | anayā 'nayā sthirā āyatirabhyudayo yasyetyanayāyate ! ānayane prāptau<note place="app" xml:lang="sa-Latn">itaḥ paraṃ —kaścana vākyabhāgo bhraṣṭa ivābhāti |</note>﻿ | andhāna[valokanā]śaktān | vinaya nayābhijñān nayānayasamarthān vidhehi | kathaṃ ? nayasya trivargopāyasyānayasya tadviparyayasya cālocana[ā/?/] vivecanā | tayā nayānayālocanayā | anayā aparokṣayā hetubhūtayā karaṇena vā | api ca yānayānahitopāyān na ayāsīḥ na prāptavānasi tānnayān | ānayanamānayaḥ prāptistamāśritān prāptiyuktān prāptān janaya kuru | ānayeti yāvat | katham ? jinasya tathāgatasya yānaṃ yānti prāpnuvanti smarantyanena hitamiti āgamaḥ | taṃ yāti yathāvad vettīti jinayānayāstvam | ataśca prajñābalādeva hitaprāpterna kvacid yānaṃ yātrāparikleśaṃ yāti gacchatyācaratīti ayānayāstvaṃ kvaci[99a]dagacchan vyavahita eva sarvanayanirantaraṃ tathāgatasamayama[bhya]san sarvānnayān prāpnuhītyarthaḥ | prathamatṛtīyayoḥ pādayorādyantayamakamekarūpamavyapetavyapetaṃ, dvitīyacaturthayorādimadhyayamakamekarūpamavyapetavyapetātmakamiti ||</p>
</div><!-- sūtra !-->

<div type="sūtra" n="47">
<lg type="mūla" xml:id="KāĀ.3.47">
  <l>
    <seg type="pāda">raveṇa bhaumo dhvajavartivīrave-</seg>
    <seg type="pāda">raveji saṃyatyatulāstragaurave |</seg>
  </l>
  <l>
    <seg type="pāda">raverivograsya puro harerave-</seg>
    <seg type="pāda">raveta tulyaṃ ripumasya bhairave || 47 ||</seg>
  </l>
</lg>
<p>bhūmerapatyaṃ bhaumo narakāsuraḥ aveji vidrutaḥ | kena ? raveṇa nādena | kasya ? dhvaje vartamānasya vīrasya vikrāntasya veḥ pakṣiṇaḥ | garutmata iti yāvat | kutra ? atulamasamam astrāṇāṃ gauravaṃ bhāro yatretyatulāstragaurave saṃyati yuddhe | ata eva bhairave bhīme yasya dhvajacihnasyedṛśo vikramastasyaitasya tu rociṣṇo raveḥ sūryasyevograsya<pb n="219"/>tejasvinaḥ puro 'grato ripuṃ bhaumamanyaṃ vā avermeṣasyatulyamaveta jānīteti catuṣpādādyantayorekarūpaṃ vyapetayamakamavyapetaṃ ca ||</p>
</div><!-- sūtra !-->

<div type="sūtra" n="48">
<lg type="mūla" xml:id="KāĀ.3.48">
  <l>
    <seg type="pāda">mayāmayālambyakalāmayāmayā-</seg>
    <seg type="pāda">mayāmayātavyavirāmayā mayā |</seg>
  </l>
  <l>
    <seg type="pāda">mayāmayārtiṃ niśayāmayāmayā-</seg>
    <seg type="pāda">mayāmayāmūṃ karuṇāmayāmayā || 48 ||</seg>
  </l>
</lg>
<p>amūṃ tāmiṣṭāṃ kāñcid rūpasampattyādiyogāt aya iṣṭaphalaṃ daivamasyāstīti ayām | arśa āditvādac | guṇavatīm, kiṃbhūtām ? mayāmayārtiṃ ḍumiñ prakṣepaṇe yena mayaḥ prakṣepaḥ parityāgo viraha iti yāvat | maya evāmayo vikārastasya sa eva vā ārtiḥ vyathā yasyā iti mayāmayārtiṃ virahavyādhipīḍitām | ataśca mayāmayālambyakalāmayāmayāḥ avikāro dakṣastasyāpakṛtastenālambyo gṛhīta iti vyathākaratvāt saroṣamadhikṣiptaḥ kalāmayaścandra eva pīḍākaratvādāmayo rogo yasya iti mayāmayā- lambyakalāmayāmayā | kena ? tena niśā rātryā hetunā ayātavyo virāmo 'nto yamityayātavyavirāmayā 'navasānayā virahavaśāt | ataśca[na]mānaṃ mā bhidādiṣitoṅiti<note place="app" xml:lang="sa-Latn"><ref cRef="CāndraVyā.1.3.86">cāndravyākaraṇe 1. 3. 86</ref></note> bhidādidarśanādaṅ [?] vidyate yeṣāmityamā aparimitā yāmāḥ praharā [a]syā ityamayāmayā | tataścātiduḥkhahetutvādadhikṣipyate amayeti, niśrīkayā mā śrīrna vidyate 'syā iti kṛtvā amayā [amaṃ] tadvirahavikāraṃ yātītyamayā virahaduḥkhapīḍitena saha amaya saṃgamaya<note place="app" xml:lang="sa-Latn">āgamasaṃgaya ityādarśe</note>﻿ [99b] he karuṇāmaya ! sānukrośamaye mitreti kaścit suhṛdāmantryate | catuṣpādādyantayamakamekarūpamavyapetavyapetamiti ||</p>
</div><!-- sūtra !-->

<div type="sūtra" n="49">
<lg type="mūla" xml:id="KāĀ.3.49">
  <l>
    <seg type="pāda">matāṃdhunānāramatāmakāmatā-</seg>
    <seg type="pāda">matāpalabdhāgrimatānulomatā |</seg>
  </l>
  <l>
    <seg type="pāda">matāvayatyuttamatāvilomatā-</seg>
    <seg type="pāda">matāmyataste samatā na vāmatā || 49 ||</seg>
  </l>
</lg>
<p>te tava atāmyato duścaritābhāvāt prajñākauśalād vārthasiddhiṃ [āpnuvataḥ] sambandhinyāṃ matau buddhau viṣaye samatā rāgadveṣādivaiṣamyābhāvādekāntocitā<pb n="220"/>dakṣiṇataiva pravartate | yadāha- na vāmateti, na duṣṭatā kācit | kiṃviśiṣṭā ? uttamatāyā pradhāna[tva]sya vilomatāṃ prātikūlyamadhamatām ayatī agacchantī, kiṃtu atāpenākṛcchreṇa labdhā prāptā agrimatāyā anulomatā ānuguṇyaṃ yayetyatāpalabdhāgrimatānulomatā a[kleśena sarvarājapurovartitvaṃ ta]veti yāvat | āramatāṃ tapasvināmakāmatāmalubdhatāṃ matāṃ praśastāṃ dhunānā jayantī tadupamiteti yāvat | samatā pravartata iti nigamanīyam | catuṣpādādimadhyāntayamakaṃ vyapetamekarūpamiti ||</p>
</div><!-- sūtra !-->

<div type="sūtra" n="50">
<lg type="mūla" xml:id="KāĀ.3.50">
  <l>
    <seg type="pāda">kālakālagalakālakālamukhakālakāla-</seg>
    <seg type="pāda">kālakālapanakālakālaghanakālakāla |</seg>
  </l>
  <l>
    <seg type="pāda">kālakālasitakālakā lalanikālakāla-</seg>
    <seg type="pāda">kālakālagatu kālakālakalikālakāla || 50 ||</seg>
  </l>
</lg>
<p>kālakālo mahākālaḥ śaṅkaraḥ tamya galaḥ kaṇṭhaḥ kalireva kālaḥ | kālamukho golāṅgalaḥ | kālakālagalaśca kālaśca kālamukhaśca teṣāṃ kālakaṃ kṛṣṇatvam | tadālāti gṛhṇātīti mūlavibhujādidarśanāt kaḥ | kālakālagalakālakālamukhakālakālaḥ | kālaṃ kāyanti śabdāyante iti kālakā mayūrāḥ teṣāmidaṃ kālakaṃ, kālakaṃ ca tadālapanaṃ kaṃ rutaṃ ceti kālakālapanakam | alīnāṃ samūha ālaḥ | ālavat kālāḥ kṛṣṇā ghanā meghā yasmin kāle sa ālakālaghanakālaḥ | sa cāsau kālakālapanakālakālaghanakālakālaśceti viśeṣaṇasamāsaḥ | tadvat kālaḥ kṛṣṇa iti viṣṇorāmantraṇamidam | kamudakamālavantīti [? ālāntīti] kālāḥ | pūrvavat kaḥ | kāla eva kālakāḥ svārthe kaḥ | kālakairmeghaiḥ | tadupajīvibhiḥ parivārabhūtairālasati bhātīti kālakālasi samudre, kvivantasya saptamyantasya rūpam | tatra takā[? utkā] viṣṇuvirahāt kṛcchrajīvitāt lakālokā[?] lalanikā strīḥ lakṣmīriti yāvat | kiṃviśiṣṭā ? alakānāmāliḥ<note place="app" xml:lang="sa-Latn">itaḥ paraṃ ṣaṭpañcāśattamaślokasyāntimabhāgaparyantaṃ ṭīkā lipikarapramādād bhraṣṭā |</note>﻿</p>
</div><!-- sūtra !-->

<div type="sūtra" n="51">
<p>[sandaṣṭayamakalakṣaṇaṃ uktārgatamapi viśiṣyocyate—]</p>
<lg type="mūla" xml:id="KāĀ.3.51">
  <l>sandaṣṭayamakasthānamantādī pādayordvayoḥ |</l>
  <l>uktāntargatamapyetat svātantryeṇātra kīrtyate || 51 ||</l>
</lg>
<p>[* * * *]</p>
</div><!-- sūtra !-->

<pb n="221"/>

<div type="sūtra" n="52">
<p>[tadudāharati—]</p>
<lg type="mūla" xml:id="KāĀ.3.52">
  <l>
    <seg type="pāda">upoḍharāgāpyabalā madena sā</seg>
    <seg type="pāda">madenasā manyurasena yojitā |</seg>
  </l>
  <l>
    <seg type="pāda">na yojitātmānamanaṅgatāpitā—</seg>
    <seg type="pāda">ṅgatāpi tāpāya mamāsa neyate || 52 ||</seg>
  </l>
</lg>
<p>[* * * *]</p>
</div><!-- sūtra !-->

<div type="sūtra" n="53">
<p>[samudgayamakalakṣaṇamāha—]</p>
<lg type="mūla" xml:id="KāĀ.3.53">
  <l>ardhābhyāsaḥ samudgaḥ syādasya bhedāstrayo matāḥ |</l>
  <l>pādābhyāso 'pyanekātmā vyajyate sa nidarśanaiḥ || 53 ||</l>
</lg>
<p>[* * * *]</p>
</div><!-- sūtra !-->

<div type="sūtra" n="54">
<p>[vyavahitaṃ samudgamudāharati—]</p>
<lg type="mūla" xml:id="KāĀ.3.54">
  <l>nā stheyaḥsattvayā varjyaḥ paramāyatamānayā |</l>
  <l>nāstheyaḥ sa tvayāvarjyaḥ paramāyatamānayā || 54 ||</l>
</lg>
<p>[* * * *]</p>
</div><!-- sūtra !-->

<div type="sūtra" n="55">
<p>[avyavahitaṃ samudgamudāharati—]</p>
<lg type="mūla" xml:id="KāĀ.3.55">
  <l>
    <seg type="pāda">narā jitā mānanayā sametya</seg>
    <seg type="pāda">na rājitā mānanayāsametya |</seg>
  </l>
  <l>
    <seg type="pāda">vināśitā vai bhavatāpanena</seg>
    <seg type="pāda">vināśitā vaibhavatāpanena || 55 ||</seg>
  </l>
</lg>
<p>[* * * *]</p>
</div><!-- sūtra !-->

<pb n="222"/>

<div type="sūtra" n="56">
<p>[vyavahitāvyavahitaṃ samudgamudāharati—]</p>
<lg type="mūla" xml:id="KāĀ.3.56">
  <l>
    <seg type="pāda">kalopināṃ cārutayopayanti</seg>
    <seg type="pāda">vṛndāni lāpoḍhaghanāgamānām |</seg>
  </l>
  <l>
    <seg type="pāda">vṛndānilāpoḍhaghanāgamānāṃ</seg>
    <seg type="pāda">kalāpināṃ cārutayo 'payanti || 56 ||</seg>
  </l>
</lg>
<p>[* * * *]</p>
<p>[99b 10] yamiti | vṛndānilāpoḍhaghanāgamānāṃ haṃsānāmiti yāvat | ārutayo ninadā apayanti viramanti ceti samudgasya trayo bhedā nidarśitāḥ ||</p>
</div><!-- sūtra !-->

<div type="sūtra" n="57">
<p>pādābhyāsa[100a]madhikṛtyāha—</p>
<lg type="mūla" xml:id="KāĀ.3.57">
  <l>
    <seg type="pāda">na mandayāvarjitamānasātmayā</seg>
    <seg type="pāda">namandayāvarjitamānasātmayā |</seg>
  </l>
  <l>
    <seg type="pāda">urasyupāstīrṇapayodharadvayaṃ</seg>
    <seg type="pāda">mayā samāliṅgyata jīviteśvaraḥ || 57 ||</seg>
  </l>
</lg>
<p>dayayā anugraheṇa varjitaṃ virahitaṃ mānasaṃ cittaṃ yasya tādṛśa ātmā āvarjitaḥ svīkṛtaśca māno garvaḥ tena sātmā svabhāvībhūto 'bhyāsād yasyāḥ tayaivaṃbhūtayā mayā mandayā jaḍayā[naman] praṇipatan jīviteśvaraḥ priyaḥ na samāliṅgyata na pariṣvakta ityanuśocati kācit | katham ? upāstīrṇaṃ niveśitaṃ bharanyastapayodharadvayaṃ yasmin samāliṅgana iti kriyāviśeṣaṇam | kutretyapekṣāyāmurasīti yojyam, asamastatvāditi ||</p>
</div><!-- sūtra !-->

<div type="sūtra" n="58">
<lg type="mūla" xml:id="KāĀ.3.58">
  <l>
    <seg type="pāda">sabhāsurāṇāmabalā vibhūṣitā</seg>
    <seg type="pāda">guṇaistavārohi mṛṇālanirmalaiḥ |</seg>
  </l>
  <l>
    <seg type="pāda">sa bhāsurāṇāmabalā vibhūṣitā</seg>
    <seg type="pāda">vihārayannirviśa sampadaḥ purām || 58 ||</seg>
  </l>
</lg>
<pb n="223"/>
<p>tava guṇairmṛṇālavannirmalaiḥ pariśuddhaiḥ surāṇāṃ sabhā devaparṣadārohi kīrtidvāreṇa prāptā | kiṃbhūtā ? [abalā] balanāmno 'surasya śakranirastasya tatrāsambhavāt, na vidyate balo 'syāmiti kṛtvā | vasatyasyāmityuṣitā gatyarthānāpyādādhāre(?) ca ityādhāre ktaḥ | vibhoḥ śakrasya uṣitā vāsādhāraḥ vibhūṣitā śakrādhyāsitā | dharmārthakāmamayairguṇairvyāptabhuvanaḥ sa tvamidānīṃ purāṃ varabhavanayujāṃ nagarāṇāṃ bhāsurāṇāṃ vibhūtibhirbhrājiṣṇūnāṃ sampado 'bhyudayān sukhāni nirviśa anubhava | abalāḥ striyaḥ vibhūṣitāḥ vihārayan bhramayan [ramaya]nniti | kṛtakṛtyasya kāmopabhogo darśita iti ||</p>
</div><!-- sūtra !-->

<div type="sūtra" n="59">
<lg type="mūla" xml:id="KāĀ.3.59">
  <l>
    <seg type="pāda">kalaṃ kamuktaṃ tanumadhyanāmikā</seg>
    <seg type="pāda">stanadvayo ca tvadṛte na hantyataḥ |</seg>
  </l>
  <l>
    <seg type="pāda">na yāti bhūtaṃ gaṇane bhavanmukhe</seg>
    <seg type="pāda">kalaṅkamuktaṃ tanumaddhyanāmikā || 59 ||</seg>
  </l>
</lg>
<p>kalaṃ madhuram | uktaṃ vacanam | stanadvayī payodharayugalaṃ ca tanoḥ śarīrasya sambandhino madhyasya nāmikā āvartikā strīṇāmityarthāt | kaṃ nāma naraṃ na hanti ? kiṃ tu sarvameva hanti | abhilāṣādikāmāvasthāḥ krameṇa daśamīṃ nayantīti kṛtvā hantītyucyate | tvadṛte tvāmantareṇa | tvameva kevalamanena [na] hanyase jitendriyatvāt | tanumaddhyanāmiketyatra tanutvamāne hiśabdo yasmādarthe | yata evam, ataḥ kāraṇāt bhavān mukhamādiḥ guṇairagranītatvāt<note place="app" xml:lang="sa-Latn">etān sukhādiguṇān praṇītvāt ityādarśe |</note>, yasmin gaṇane satpurūṣasaṃkhyāyāṃ tasmin bhavanmukhe gaṇane kriyamāṇe kalaṅkamuktaṃ nirdoṣaṃ tanumat, bhūtaṃ<note place="app" xml:lang="sa-Latn">nṛtyāmityādarśe |</note>﻿ sakalaniṣkalaparimāṇavyatiriktaṃ bhūtaṃ puruṣaṃ vyāpyabhūtam | anāmikā kaniṣṭhānantarāṅgulirna yāti na gacchati | [tvāṃ prathamaṃ kaniṣṭhikāyāṃ guṇavattvayā gaṇayitvā [sthitasya] tvamiva niṣkalaṅko dvitīyāyāmanāṃmikāyāṃ gaṇayitavyo [100b] nāstītyarthaḥ ||</p>
</div><!-- sūtra !-->

<div type="sūtra" n="60">
<lg type="mūla" xml:id="KāĀ.3.60">
  <l>
    <seg type="pāda">yaśaśca te dikṣu rajaśca sainikā</seg>
    <seg type="pāda">vitanvate 'jopama ! daṃśitā yudhā |</seg>
  </l>
  <l>
    <seg type="pāda">vitanvatejo 'pamadaṃ śitāyudhā</seg>
    <seg type="pāda">dviṣāṃ ca kurvanti kulaṃ tarasvinaḥ || 60 ||</seg>
  </l>
</lg>
<pb n="224"/>
<p>ajopama viṣṇutulya ! te tava sainikāḥ senācarā narāḥ śitamāyudhameṣāmiti śitāyudhāḥ tīkṣṇahetayaḥ | daṃśitā varmitāḥ | tarasvinaḥ śūrāḥ santaḥ yaśaśca kīrti ca te rajaśca pārthivaṃ dikṣu vitanvate vistārayanti | yudhā raṇena tumulena | dviṣāṃ ca kulaṃ [vi]tanu prahāraśatajarjaratvād vigataśarīram | na vidyate tejo 'syetyatejaḥ niṣprabhāvam | vigato mado 'smādityapamadaṃ vītagarvaṃ kurvantīti ||</p>
</div><!-- sūtra !-->

<div type="sūtra" n="61">
<lg type="mūla" xml:id="KāĀ.3.61">
  <l>
    <seg type="pāda">bibharti bhūmervalayaṃ bhujena te</seg>
    <seg type="pāda">bhujaṅgamo 'mā smarato madañcitam |</seg>
  </l>
  <l>
    <seg type="pāda">śṛṇūktamekaṃ svamavetya bhūdharaṃ</seg>
    <seg type="pāda">bhujaṅgamo mā sma rato madaṃ citam || 61 ||</seg>
  </l>
</lg>
<p>te tava bhujena amā saha bhūmervalayaṃ mahīmaṇḍalaṃ bibharti dhārayati bhujaṅgamaḥ śeṣo nāgarājaḥ | naka eva te bhujaḥ | [ataḥ] svamātmīyaṃ bhujaṃ bāhuṃ bhuvaṃ pṛthivīṃ dhārayati vahatīti bhūdharamavetya jñātvā mama bhujo svayaṃ dhārayatīti madamahaṅkāraṃ citamupacitamudīrṇaṃ [rataḥ] abhiniviṣṭaḥ san mā sma gamastvaṃ mā gacchatu bhavān | itīdamekaṃ pradhānamuktaṃ vacanam | añcitaṃ hitaṃ śṛṇu gṛhāṇa | mat mattaḥ sakāśāt smarataḥ jānataḥ | prāptajñānaḥ evamudāste bhavān yadi na viruddhaṃ [vyavaharati], tadā sutarāṃ śobhate vinayālaṅkataguṇatvāditīdamekaṃ madvacanaṃ sarvaguṇabhūṣaṇaṃ grāhyamiti ||</p>
</div><!-- sūtra !-->

<div type="sūtra" n="62">
<lg type="mūla" xml:id="KāĀ.3.62">
  <l>
    <seg type="pāda">smarānalo mānavivardhito yaḥ</seg>
    <seg type="pāda">sa nirvṛtiṃ te kimapākaroti |</seg>
  </l>
  <l>
    <seg type="pāda">samantatastāmarasekṣaṇe na</seg>
    <seg type="pāda">samaṃ tatastāmarase kṣaṇena || 62 ||</seg>
  </l>
</lg>
<p>he tāmarasekṣaṇe padmākṣi ! na vidyate rasaḥ kāmādaro yasyā ityarase 'rasike ! priyasaṅgamasukhavaimukhyādevamāmantritā saroṣam | smaraḥ kāma eva analaḥ tāpakāritvāt | smarānalo yo mānena priyasaṅgamavirodhena garveṇa vardhito dīpitaḥ, so 'yaṃ kṣaṇenaikena samaṃ saha nādhikena kālena tato vistṛtaḥ kṣaṇamātreṇa vijṛmbhitaḥ te tava nirvṛtiṃ sukhatāṃ prati viśiṣṭāyāsaṃ prayogasambhavaṃ samantataḥ sarvathā kiṃ nāpākaroti na hanti ? apākarotyeva | tasmāt saṃgamyatāṃ priyam | kimanena dagdhamāneneti ||</p>
</div><!-- sūtra !-->
<pb n="225"/>
<div type="sūtra" n="63">
<lg type="mūla" xml:id="KāĀ.3.63">
  <l>
    <seg type="pāda">prabhāvato nāmana vāsavasya</seg>
    <seg type="pāda">prabhāvato 'nāma navāsavasya |</seg>
  </l>
  <l>
    <seg type="pāda">prabhāvato nāma na vā savasya</seg>
    <seg type="pāda">vicchittirāsīt tvayi piṣṭapasya || 63 ||</seg>
  </l>
</lg>
<p>prabhā asyāstīti prabhāvato dīptimataḥ guṇotkarṣāt | vāsavasya śakrasya | nāmayatīti he nāmana jetaḥ ! prabhāvataḥ prabhāvāt śaktiviśeṣaprabhāveṇa śakratulyeti yāvat | namanaṃ nāmaḥ sa na vidyate 'syeti he anāma ! parapraṇipātānabhijña ! sarvātirekāt | yata evaṃ [101a] guṇayukto bhavān, ataḥ kāraṇāt tvayi piṣṭapasya jagataḥ prabhau svāmini sati savasya yāgasya navaḥ pratyagra āsavaḥ somo vilakṣaṇaḥ pānaviśeṣaḥ asminniti navāsavasya somayāgasyeti yāvat | vicchittirvighātaḥ | nāma sarvathā vācoyuktau vā | na vā naivāsīdabhūt | sarvadā dharmakriyā pravartata iti kaścinnarapatiḥ stūyate ||</p>
</div><!-- sūtra !-->

<div type="sūtra" n="64">
<lg type="mūla" xml:id="KāĀ.3.64">
  <l>
    <seg type="pāda">paraṃ parāyā balavā raṇānāṃ</seg>
    <seg type="pāda">dhūlīḥ sthalīrvyoma vidhāya rundhan |</seg>
  </l>
  <l>
    <seg type="pāda">paraṃparāyā balavāraṇānām</seg>
    <seg type="pāda">paraṃ parāyā balavāraṇānām || 64 ||</seg>
  </l>
</lg>
<p>paramutkṛṣṭam | guṇayogāt paraṃ śakra parāyāḥ tvaṃ yuddharasenātigatavānasi | kiṃbhūtam ? balaṃ sāmarthyaṃ vārayatīti balavāḥ | vārayateḥ kvibantasya rūpam | kasya ? raṇānāṃ parasamarāṇāṃ parayuddhābhibhāvīti (?) kurvan | balavāraṇānāṃ senāgajānāṃ balaṃ prāṇaṃ vāti gacchatīti balavaḥ | āto 'prādeḥ kaḥ | saprāṇaḥ āraṇaḥ śabdo yeṣāmiti balavāraṇānāṃ gambhīrodīrṇagarjitānāṃ sambandhinyāḥ paramparāyāḥ paripāṭyā ghaṭāyāḥ sattvādiyogāt prakṛṣṭāyāḥ sakāśāt dhūlīḥ sthalīḥ pāṃśuprakarān tatpreraṇāya vidhāya kṛtvā parāyā iti paramparāyā iti bāhyadhūlī sthalīvikāreti | luglopalakṣaṇā pañcamī | vyomākāśaṃ rundhannāvṛṇvan parāyā iti prakṛtam ||<note place="app" xml:lang="sa-Latn">atra śloke bhoṭapāṭhakramo vādijaṅghālasamarthitaḥ svīkṛtaḥ |</note>﻿</p>
</div><!-- sūtra !-->

<pb n="226"/>
<div type="sūtra" n="65">
<lg type="mūla" xml:id="KāĀ.3.65">
  <l>
    <seg type="pāda">na śraddhadhe vācamalajja ! mithyā-</seg>
    <seg type="pāda">bhavadvidhānāmasamāhitānām |</seg>
  </l>
  <l>
    <seg type="pāda">bhavadvidhānāmasamāhitānāṃ</seg>
    <seg type="pāda">bhavadvidhānāmasamāhitānām || 65 ||</seg>
  </l>
</lg>
<p>he alajja ! bhavadvidhānāṃ yuṣmādṛśānām | asamāhitānāṃ vikṣiptacetasāṃ bhave saṃsāre dvau prakārau ahaṅkāramamakārau rāgadveṣau vā yeṣāmiti bhavadvidhānām | ata eva yathā ātmā na vañcanīya[ḥ/?/] tathā paro 'pīti samapravṛttyabhāvādasamāhitānām | asamāśca te 'hitāśceti vigrahaḥ | ata eva na vidyate hitaṃ śreyo dharmo yeṣāmiti ahitānāṃ vācaṃ mithyā bhavat vitathaṃ jāyamānaṃ vidhānamanuṣṭhānamanyathā vidhāyānyathākaraṇād yasyāmiti mithyābhavadvidhānām | ata evāsamasyātulasya mahataḥ aheḥ sarpasyeva tāno gatiḥ kauṭilyādiyogāt yamyāmityasamāhitānāṃ giro na śraddadhe na [101b] pratyemīti kenacit kaścit saroṣamadhikṣipyata iti ||</p>
</div><!-- sūtra !-->

<div type="sūtra" n="66">
<lg type="mūla" xml:id="KāĀ.3.66">
  <l>
    <seg type="pāda">sannāhitomānamarājasena</seg>
    <seg type="pāda">sannāhitomānamarājasena |</seg>
  </l>
  <l>
    <seg type="pāda">sannā hitomānamarājasena</seg>
    <seg type="pāda">sannāhito mānama rājase na || 66 ||</seg>
  </l>
</lg>
<p>ahitānāmumābhikhyā ahitomā | sannā ni[ra]stā ahitomā yata iti he sannāhitoma nirastaśatruśobha ! ānamatītyānamaḥ kartaryaca | rājñaḥ senā rājasenā | ānamā ānatā rājasenā yasminniti he ānamarājasena ! na namatītyanamaḥ he anama ! rajaso vikāro rājaso duṣṭaḥ | na rājaso 'rājasaḥ sāttvikaḥ | he arājasa ! ina svāmin ! hitā umā gaurī yasya sa hitomaḥ | na vidyate mā śrīrasyetyamaḥ | na amo 'namaḥ saśrīkaḥ | rājā candraḥ | sa [lalāṭabhūṣā] yasyeti anamarājā, hitomaścāsau anamarājā ca hitomānamarājā śaṅkaraḥ | tena senaḥ sanāthaḥ tadyukto 'hitamānamarājasenaḥ | [tasya sambuddhiḥ] | sannāhito daṃśitaḥ mānamāhitaḥ āgataḥ prāptaḥ sannā satpuruṣaḥ sa na bhavan tvaṃ mā na rājase, evaṃ cānekaguṇayuktastvamatitarāṃ rājasa ityarthaḥ | atra hetuphalabhāvo yathāyathaṃ yojanīyaḥ | yataḥ sannāhitaḥ, tasmādānamarāja<pb n="227"/>senaḥ sannāhitomaśca, yataśca mānamāhitaḥ, tasmādanamaḥ | yataśca hitomānamarājasenaḥ, tasmādasannā arājasaśca | yataścaitadevaṃ ato rājase vā neti ||</p>
</div><!-- sūtra !-->

<div type="sūtra" n="67">
<lg type="mūla" xml:id="KāĀ.3.67">
  <l>sakṛd dvistriśca yo 'bhyāsaḥ pādasyaivaṃ pradarśitaḥ |</l>
  <l>ślokadvayaṃ tu yuktārthaṃ ślokābhyāsaḥ smṛto yathā || 67 ||</l>
</lg>
<p>sakṛdekavāraṃ dviḥ vāradvayaṃ triḥ vāratrayaṃ ca pādasya sambandhī yo 'myāsaḥ sa evam uktena prakāreṇa darśitaḥ samudāhṛtaḥ | ślokayordvayaṃ dvau ślokau yukto 'rtho 'bhidheyaṃ yeneti yuktārthamapṛthagarthayuktam, ityanūdya ślokābhyāsaḥ smṛto vijñāyate iti vidhīyate yathetyudāharati ||</p>
</div><!-- sūtra !-->

<div type="sūtra" n="68">
<lg type="mūla" xml:id="KāĀ.3.68">
  <l>vināyakena bhavatā vṛttopacitabāhunā |</l>
  <l>svamitroddhāriṇābhītā pṛthvīyamatulāśritā || 68 ||</l>
</lg>
<p>bhavatā tvayā, vinayati jagat sanātane mārge niveśayatīti [tena] vināyakena vinetrā | vṛtto vartula upacitaḥ pīno bāhu[102a]rasyeti vṛttopacitabāhunā | suṣṭhu amitrāṇyuddharatīti svamitroddhāriṇā iyaṃ pṛthvī bhūmirabhītā svaparacakropadravābhāvāt nirbhayā, atulā vipakṣaistulayitumaśakyatvād aparopamā, āśritā adhiṣṭhitā vartata iti kaścid rājā stūyata ityanenārthena tāvadekaḥ ślokaḥ ||</p>
</div><!-- sūtra !-->

<div type="sūtra" n="69">
<p>tava tāvadīdṛśo 'bhyudayaḥ, tvadvipakṣasya kā gatirityayameva śloko 'rthāntareṇābhyasyate—</p>
<lg type="mūla" xml:id="KāĀ.3.69">
  <l>vināyakena bhavatā vṛttopacitabāhunā |</l>
  <l>svamitroddhāriṇābhotā pṛthvī yamatulāśritā || 69 ||</l>
</lg>
<p>vigato nāyako 'smāditi vināyakena netṛśūnyena tvayi ruṣṭe paritrāyakasyābhāvāt | bhavatā satā | citāyāḥ samīpa upacitam | vṛtta uparato nirjīvaḥ [svapakṣa]samudāyoparamāt upacito bāhurasyeti vṛttopacitabāhunā | ata eva suhṛtparityāgāt svāni mitrāṇi ujjahātīti svamitroddhā, [utpūrvakasya ohāk tyāge ityasya] kvibantasya tṛtīyaikavacanāntasya rūpam | ariṇā tvayā vipakṣeṇa | abhītā abhimukhamāgatā | pṛthvī mahatī yamasya tulāṃ upamālakṣaṇām | āśritā prāptā |<pb n="228"/>tvadarāteḥ punarīdṛśī gatiḥ | anenārthāntareṇa sa eva śloka abhyasta iti ślokābhyāso 'yamīdṛśaḥ ||</p>
</div><!-- sūtra !-->

<div type="sūtra" n="70">
<lg type="mūla" xml:id="KāĀ.3.70">
  <l>ekākāraṃ catuṣpādaṃ tanmahāyamakāhvayam |</l>
  <l>tatrāpi dṛśyate 'bhyāsaḥ sā parā yamakakriyā || 70 ||</l>
</lg>
<p>ekaḥ samāna ākāraḥ svarūpaṃ yeṣāmityekākāraḥ, sarvato yamakayogāt catvāraḥ pādā yasya yatreti vā | ekākāracatuṣpādaṃ yat, tadīdṛśaṃ mahacca yat tad yamakaṃ ca, sarvayamakapradhānatvāt, mahāyamakamityāhvayaḥ saṃjñā asyeti mahāyamakāhvayaṃ veditavyam | ekākāracatuṣpādatvaṃ pratyekaṃ sarvato yamakayogād vinābhyāsādapi sambhavatītyāha—tasyāpītyādi | tasyāpi mahāyamakasyāpi na kevalaṃ samūhāderabhyāsaḥ tripādāvṛttirdṛśyate | ata eveyamīdṛśī parā sarvayamakakriyāpradhānatvāt | yamakasya kriyā prayogaḥ | ata evedaṃ [102b] tripādābhyāsād bhidyate | tatra pratyekaṃ pādeṣu sarvato yamakābhāvāt kevalaṃ pādayamakamātraṃ trirabhyasyate ||</p>
</div><!-- sūtra !-->

<div type="sūtra" n="71">
<p>tadudāharannāha—</p>
<lg type="mūla" xml:id="KāĀ.3.71">
  <l>samānayāsamānayā samānayā sa mānayā |</l>
  <l>samānayāsamāna yā samānayāsamānayā || 71 ||</l>
</lg>
<p>yāsaḥ prayāsaḥ khedaḥ | mānaśca priyaviṣayaṃ prātikūlyam | yāsamānau tulyau, yadā samānā, tadāyāso 'pīti samakālatvāt | yathā cāyāsastāpayati tathā māno 'pi priyasaṅgamasukhavirahāditi | yasyāḥ tayā samānayāsamānayā | saha mānenārhaṇena guṇayogād vartata iti samānayā mānyayā anayā kayācidiṣṭayā | sa tvam | asama guṇotkarṣādanupama ! [mā] māṃ samānaya saṃgamayeti kañcit suhṛdamabhyarthayati kaścit kāmī | punaḥ sā viśiṣyate—yā praṇayinī saha mayā śriyā vartata iti samā kāntimatī | anayasyākāryasyāsau niṣedhaḥ tasya mānaṃ pramāṇamanubhavaṃ yātīti anayāsamānayā | akāryaparihārajñatayā anayāsamānayeti nigamanīyam ||</p>
<p>yaduktam—
  <cit><quote><l>atyantabahavasteṣāṃ bhedāḥ saṃbhedayonayaḥ</l></quote> <ref cRef="KāĀ.3.3">[3.3]</ref></cit>
</p>
</div><!-- sūtra !-->

<pb n="229"/>

<div type="sūtra" n="72">
<p>tatra diṅmātraṃ sukararūpaṃ darśayannāha—</p>
<lg type="mūla" xml:id="KāĀ.3.72">
  <l>
    <seg type="pāda">dharādharākāradharā dharābhujāṃ</seg>
    <seg type="pāda">bhujā mahīṃ pātumahīnavikramāḥ |</seg>
  </l>
  <l>
    <seg type="pāda">kramāt sahante sahasā hatārayo</seg>
    <seg type="pāda">rayoddhurā mānadhurāvalambinaḥ || 72 ||</seg>
  </l>
</lg>
<p>dharāṃ dhārayatīti dharādharaḥ śeṣo bhujagarājaḥ, tasyākāraṃ sādṛśyaṃ dhārayantīti dharādharākāradharāḥ | dharābhujāṃ rājñāṃ bhujā bāhavaḥ | ahīnaḥ paryāpto vikramaḥ śauryam eṣāmityahīnavikramāḥ | sahasā tvaritamakālakṣepeṇa hatā arayo 'mībhiriti hatārayaḥ | rayeṇa vegena raṃhasā uddhurā durdharāḥ | māna eva dhūḥ kṛtyam | mānadhurāmavalambata iti mānadhurāvalambinaḥ | mahīṃ pṛthivīṃ pātuṃ rakṣituṃ sahante kalpante tādṛśaguṇayogāt | kramāta śāstravihitena krameṇa nyāyeneti yāvat | iha saṃdaṣṭayamakamādimadhyayamakavyapetaṃ madhyayamakaṃ vyapetamiti saṃbhinnamudāhṛtama ||</p>
</div><!-- sūtra !-->

<div type="sūtra" n="73">
<lg type="mūla" xml:id="KāĀ.3.73">
  <l>āvṛttiḥ prātilomyena pādārdhaślokagocarā |</l>
  <l>yamakaṃ pratilomatvāt pratilomamiti smṛtam || 73 ||</l>
</lg>
<p>[103a] āvṛttirabhyāsaḥ | kathaṃ ? prātilomyena pratīpatayā lakṣitā, nānulomyena, kiṃviṣayā ? pādaścārdhaśca prakaraṇāt ślokasya, ślokaśca [teṣāṃ] samudāyaḥ gocaro viṣayo yasyā iti pādārdhaślokagocarā | pādagocarā, ardhaviṣayā, ślokāśrayā ceti trividhamanūdya pratilomaṃ nāma yamakaṃ smṛtamiti vidhīyate | kutaḥ ? pratilomatvāt tasyā iti gamyate | pratilometi kṛtvā | yat tvanulomnā sa pādābhyāsādiriti bhāvaḥ ||</p>
</div><!-- sūtra !-->

<div type="sūtra" n="74">
<p>tadudāharannāha—</p>
<lg type="mūla" xml:id="KāĀ.3.74">
  <l>yāmatāśa kṛtāyāsā sā yātā kṛśatā mayā |</l>
  <l>ramaṇārakatā te 'stu stutetākaraṇāmara || 74 ||</l>
</lg>
<p>kṛśasya bhāvaḥ kṛśatā | kṛto janita āyāsaḥ śramo yayeti kṛtāyāsā | yā kṛśatā daurbalyam | sā yātā prāptā mayā amatā pratikūlatāṃ [gatā] āśā, arthāt<pb n="230"/> suratamanoratho yasyeti he amatāśa matsaṅgamāsahiṣṇo ! he ramaṇa ! akaraṇenākṛtimattvena amara ! akaraṇāmara satyadeva ! yadvā akaraṇe avihite pramatta ! amara deva ! tava stutam | taditaḥ prāptaḥ he stuteta varṇanena prāpta ! te tava arakatā gamanamevāstu | kimāgamanena, iyarti gacchatītyarako [gantā] tato bhāvapratyayastal vidhīyate | samayamatikramyāgataḥ kaścit priyaḥ kayācittu saroṣamitthamadhikṣipyate | idaṃ pādapratilomayamakam | prathamasya tṛtīyasya ca pādasya [kramaśaḥ] prātilomyena pāṭhe ślokaniṣpattiḥ ||</p>
</div><!-- sūtra !-->

<div type="sūtra" n="75">
<lg type="mūla" xml:id="KāĀ.3.75">
  <l>nādino 'madanādhīḥ svā na me kācana kāmitā |</l>
  <l>tāmikā na ca kāmena svādhīnā damanodinā || 75 ||</l>
</lg>
<p>nādo nāma tattvaviśeṣaḥ śaivasamayaprasiddhaḥ sa vidyate 'syeti nādino me mama svā svakīyā dhīḥ | na vidyate madanaḥ kāmo 'syāmiti amadanā tataśca svādhīnā sadṛśavartinī bhavatu | evaṃ kimataḥ ? tataśca me mama na kācana na kācit kāmitā viṣayābhilāṣaḥ | kāmena damaṃ nudatīti tena damanodinā praśamapratyanīkena hetunā te tadabhāvādeva tāmikā na bhavitumarhati | kāmanimittaḥ santāpo nāstītyarthaḥ | idamardhapratilomayamakam | atrārdhāntaramārabhya prātilomyena pāṭhe ślokaniṣpattiriti ||</p>
</div><!-- sūtra !-->

<div type="sūtra" n="76">
<lg type="mūla" xml:id="KāĀ.3.76">
  <l>yānamānayamārāvikaśonānajanāsanā |</l>
  <l>yāmudāraśatādhīnāmāyāmāyamanādi sā || 76 ||</l>
</lg>
<p>mānamavalepaṃ yātīti mānayaḥ dṛṣṭaḥ trailokyaṃ vijagrāha | mānayaścāsau māraśceti mānayamāraḥ | tamavituṃ rakṣituṃ sādhanabhāvena tatsāmarthyānugrahāt, śīlaṃ yasyā iti mānayamārāvī | sa cāsau kaśā pratodaśceti mānayamārāvikaśā yā kācid bhavet tasyā ūnā hīnā asamānā yā na bhavati kiṃ tu samānaiva tadvat kāmasādhanatvāt | yadāha— ānetyādi | ana.........satyānāḥ kartaryat samarthā indriyajayādiyogāt | janāḥ, teṣāmasanaṃ kṣepo 'titarāṃ yatreti anājanāsanā | munīnāmapi rāgajananī ata evodārāṇāṃ mahatāṃ śate bahutvopalakṣaṇam | adhīnā yasmāt sevanāt yāmāyāma jitavānasmi | sā anādi naditā bhaṇitā | nānyā | kim ? āyam āgamanam | āgacchati, āhuteti yāvat | kaściditivṛttamātmanaḥ kañcit kathayati | ānulomyena tāvadayaṃ ślokaḥ ||</p>
</div><!-- sūtra !-->

<pb n="231"/>

<div type="sūtra" n="77">
<p>prātilomyenāyamevāvartate—</p>
<lg type="mūla" xml:id="KāĀ.3.77">
  <l>sā dināmayamāyāmā nādhītā śaradāmuyā |</l>
  <l>nāsanājananā śokavirāmāya na mānayā || 77 ||</l>
</lg>
<p>sā kācidabhimatā strī dinamevāmayo vikāro 'tyantarukṣatvāt dināmayam adhītā adhīgatā prāptā na na bhavati kiṃ tu adhītaivātyantasaukumāryāt | ata evāyaḥ āgataḥ anubhāvyaḥ āmaḥ pīḍā yayeti āyāmā | kena ? amuyā pratyakṣavartinyā śaradā atidīpradivākarayā hetunā, ata eva ca na jananamajananam | āsanasyāvasthānasyājananamakaraṇaṃ yayā iti āsanājananā sukhāsikāmalabhamānā śokasya tvadvirahasambhavasya virāmāya vinodāya śokābhibhavārthaṃ mānamahaṅkāraṃ śokamabhibhavāmi ityevaṃ rūpaṃ yātīti mānayā bhavati | tvadviyogasambhavaṃ śokamabhibhavituṃ na śaknoti ityarthaḥ | ślokapratilomayamakam ||</p>
</div><!-- sūtra !-->
<trailer>|| iti yamakacakram ||</trailer>
</div> <!-- yamakacakra !-->

<div type="sūtra" n="78-95"> <!-- duṣkara/citracakra !-->
<div type="sūtra" n="78">
<lg type="mūla" xml:id="KāĀ.3.78">
  <l>varṇānāmekarūpatvaṃ yadyekāntaramardhayoḥ |</l>
  <l>gomūtriketi tat prāhurduṣkaraṃ tadvido yathā || 78 ||</l>
</lg>
<p>ardhayoḥ ślokasambandhinorabhivyaktyarthaḥ uparyadhobhāvena likhitayoḥ sambandhināṃ varṇānāṃ nirantarāṇāmekarūpatvaṃ sārūpyaṃ teṣāmeva varṇānāṃ samutthānāt | ekaikamakṣaramantaraṃ vyavadhānamasminnityekāntaram ekaikavarṇavyavadhānaṃ yadi bhavati nirantarapāṭhavadardhayorauttarādharyeṇa ekaikavarṇāntarapāṭhe sa eva śloko yadi [104a] niṣpadyata ityarthaḥ | tadīdṛśaṃ duṣkaraṃ gomūtriketi abhidhānena prāhuḥ vyavaharanti tadvido gomūtrikābandhavādinaḥ | yathetyudāharati ||</p>
</div><!-- sūtra !-->

<div type="sūtra" n="79">
<lg type="mūla" xml:id="KāĀ.3.79">
  <l>madano madirākṣīṇāmapāṅgāstro jayedayam |</l>
  <l>madeno yadi tat kṣīṇamanaṅgāyāñjaliṃ dade || 79 ||</l>
</lg>
<p>madirākṣīṇāṃ strīṇām | apāṅgaṃ kaṭākṣa evāstramāyudhaṃ rāgasādhanatvād yasyeti apāṅgāstraḥ devadattasya gurukulamiti yathā | madanaḥ kāmaḥ | ayaṃ lokavikhyātaḥ |<pb n="232"/>jayed jagadvaśīkuryāt | na kvacitpratihataśaktirya[di] yasmāt iṣṭaviṣayaprāpaṇāt | mama enaḥ pāpam arthāt tatprāptivighnabhūtam | kṣīṇam astaṃgatam tataḥ pūrṇamanorathatvāt ahamanaṅgāya tasmai kṛpādyapapattaye | tādarthye kriyāsambandhe vā caturthī | añjaliṃ praṇāmakarasampuṭaṃ dadheḥ racayāmi tamārādhayāmīti kaścit kāmī [kācit] kāminī vā bravīti ||</p>
</div><!-- sūtra !-->

<div type="sūtra" n="80">
<lg type="mūla" xml:id="KāĀ.3.80">
  <l>āhurardhabhramaṃ nāma ślokārdhabhramaṇaṃ yadi |</l>
  <l>tadiṣṭaṃ sarvatobhadraṃ bhramaṇaṃ yadi sarvataḥ || 80 ||</l>
</lg>
<p>auttarādharyeṇa caturṣu pādeṣvabhivyaktyarthaṃ likhiteṣu prathamamakṣaramārabhya auttarādharyeṇa dvirādyantataḥ krameṇa pāṭhe ardha niṣpadyate, punastathaiva pariśiṣṭasya pāṭhe aparārdhaniṣpattiriti ślokasya dvābhyāṃ bhramaṇaṃ ślokārdhabhramaṇaṃ yadi bhavet tādṛśamardhabhramaṃ nāma duṣkaramāhurāmananti tadvidaḥ |</p>
<p>sarvato 'nulomapratilomataḥ pūrvavadauttarādharyeṇa ca yadi bhramaṇaṃ ślokasya bhavet tādṛśaṃ sarvatobhadraṃ nāma duṣkaramiṣṭaṃ tajjñairiti ||</p>
</div><!-- sūtra !-->

<div type="sūtra" n="81">
<p>tadubhayamudāharati—</p>
<lg type="mūla" xml:id="KāĀ.3.81">
  <l>manobhava tavānīkaṃ nodayāya na māninī |</l>
  <l>bhayādameyāmā mā vā vayamenomayā nata || 81 ||</l>
</lg>
<p>he manobhava ! ata eva sarveṣāṃ cittādhiṣṭhānatayā he nata ! pratyāsanna ! devāntaravad yo [na] parokṣaḥ, māninī kācidiṣṭā tava anīkaṃ senā jagadvijayaprayuktatvāt | [anyā] senā kutaścit sabhayāpi | iyaṃ tvakutobhayā kācit senā ityāha—bhayādityādi | [sā] amaḥ pīḍā | ameyo 'pramāṇo 'mo yasyā iti ameyāmā [bhavatu] mā vā [bhūt | kutaḥ ?] bhayāt [tvadutthāt] kāraṇāntarāt mā vā na bhavati | seyamīdṛśī tavodayāya jagadvi[jaya]lakṣaṇāya na na bhavati, kiṃ tu bhavatyeva | kecana vayamatra enomayāḥ pāpasvabhāvāḥ | anudayabhājastiṣṭhāmaḥ, tatprasādāpratilambhāt, pratyuta nirdayabhāvanāt | tadiyaṃ prasīdatu tava seneti ardhabhramam ||</p>
</div><!-- sūtra !-->

<pb n="233"/>

<div type="sūtra" n="82">
<lg type="mūla" xml:id="KāĀ.3.82">
  <l>
    <seg type="pāda">sāmāyāmā māyā māsā</seg>
    <seg type="pāda">mārānāyāyānā rāmā |</seg>
  </l>
  <l>
    <seg type="pāda">yānāvārārāvānāyā</seg>
    <seg type="pāda">māyārāmā mārāyāmā || 82 ||</seg>
  </l>
</lg>
<p>[104b] sā kācidiṣṭā rāmā strī māsā candreṇa amā saha mārāya nāśārtham asmākamupasthiteti śeṣaḥ | kīdṛśīti sā viśeṣyate | yā rāmā amasya pīḍāyā āyāmo dīrghatā yasya ityamāyāmā pīḍāvatī mā na bhavati | aduḥkhanimittaṃ tapyata ityarthaḥ | tadeva kutaḥ ? mārasyā kāmasya ānāyo jālaṃ jagadbandhanaṃ kimapi tat | ayānamagamanamapatanaṃ yasyā iti mārānāyāyānā | yato 'syāḥ sumando rāgaḥ, tasmād asmad duḥkhena [na] tapyata ityarthaḥ | sā kīdṛśīti punarviśiṣyate [yānaṃ pādayugam āvṛṇotīti yānāvāraḥ, tasya ārāvaḥ śabdo vartate yatra sā] yānāvārārāvā, ata eva ānaṃ prāṇamāyātīti ānāyā balīyasī māyā paravyāmoho phalopāyaśca ārāmaḥ krīḍābhūmirasyā iti māyārāmā yā īdṛśī sā mārāya asmākamiti [yoja]nīyam | idaṃ sarvatobhadram ||</p>
</div><!-- sūtra !-->

<div type="sūtra" n="83">
<p>svarasthānavarṇapratiniyamalakṣaṇaṃ duṣkaraṃ darśayannāha—</p>
<lg type="mūla" xml:id="KāĀ.3.83">
  <l>yaḥ svarasthānavarṇānāṃ niyamo duṣkareṣvasau |</l>
  <l>iṣṭaścatuḥprabhṛtyeṣu darśyate sukaraḥ paraḥ ||83 ||</l>
</lg>
<p>svaraḥ akārādiḥ | sthānaṃ ca yadbhavo varṇaḥ kaṇṭhādiḥ | varṇaśca vyañjanaṃ kakārādiḥ [teṣāṃ] svarasthānavarṇānāṃ niyamaḥ vyavasthā iyattā, yo 'sau niyamo duṣkareṣu varṇeṣu madhye iṣṭastajjñaiḥ so 'pi duṣkara ityarthaḥ | eṣa ca niyamaḥ caturbhyaḥ pratyekasvarasthānavarṇebhyaḥ prabhṛti ārabhya caturṣūpādāya [kramaśo nyūnatayā] ekaṃ svaraṃ sthānaṃ varṇaṃ vā yāvad darśyate udāhriyate | tādṛśasya duṣkaratvāt | na pañcaprabhṛti, tasya sukaratvāt | yadāha paraḥ,—pañcaprabhṛtiniyamaḥ svarasthānavarṇakṛtaḥ sukaramukhena kriyate | tasmānnāsau nirdiśyate duṣkara iti ||</p>
</div><!-- sūtra !-->

<pb n="234"/>

<div type="sūtra" n="84">
<lg type="mūla" xml:id="KāĀ.3.84">
  <l>
    <seg type="pāda">āmnāyānāmāhāntyā vāg</seg>
    <seg type="pāda">gītīrītīḥ prītīrbhītīḥ |</seg>
  </l>
  <l>
    <seg type="pāda">bhogo rogo modo moho</seg>
    <seg type="pāda">dhe ye cecche deśe kṣeme || 84 ||</seg>
  </l>
</lg>
<p>āmnāyānāṃ vedānām, ante bhavā antyā vāgupaniṣaditi yāvat | sā gītīrgānāni vilāsināṃ sukhābhimatā ītīrupadravān mṛgāṇāmiva duḥkhānubandhitvād āhopādiśaditi | prītīśca saṃsāre prākṛtajanasulabhāḥ cittoddharṣāt | bhītīḥ trāsād bhayānubandhitvāccāha | bhogaśca rūpādiviṣayānubhavaḥ | rogo vyādhirvividhaduḥkhātmakaḥ [105a] saṃsārākṣepakatvāt | [tatra] ca vadhabandhanādivyasanahetutvāt | tatraivaṃ rogabhūte viṣayabhoge modaḥ sukhito 'haṃ sarvatheti harṣo moho 'jñānam, duḥkhasukhaviparyāsapravṛttatvādityapyāha sā | yata evaṃ sarvamupadrutaṃ saṃsāracakram, tasmād deśe sthāne kṣeme sarvopadravarahite śānte mokṣa iti yāvat | dhānaṃ dhā bhidādidarśanādāha [?] dhāraṇe cittasya icchā ca chandaśca icche<note place="app" xml:lang="sa-Latn">atrecchāyā ddhaividhyaṃ svīkṛtya dvivacanamiti ṭīkākarturabhiprāyaḥ pratibhāti |</note>﻿ dhe ye dhātavye kārye | śreyo 'rthibhirmokṣa evaṃ śaraṇyatayā cittena dhārayitavyaḥ | tatraiva ca chando 'bhidhātavyaḥ na saṃsāra ityapyāha sā vāgiti | ākārasya īkārasya okārasya ekārasyaiva ca prayogāt catuḥsvaro 'yaṃ śloka iti ||</p>
</div><!-- sūtra !-->

<div type="sūtra" n="85">
<lg type="mūla" xml:id="KāĀ.3.85">
  <l>
    <seg type="pāda">kṣitivijitisthitivihiti-</seg>
    <seg type="pāda">vrataratayaḥ paragatayaḥ |</seg>
  </l>
  <l>
    <seg type="pāda">uru rurudhurguru dudhuvu-</seg>
    <seg type="pāda">yudhi kuravaḥ svamarikulam || 85 ||</seg>
  </l>
</lg>
<p>kṣiteḥ pṛthivyā vijitirvijayayogaḥ, sthiteśca tadvyavasthāyā yathāvat paripālanarūpāyāḥ kṣemasya ca vihitirvidhānaṃ sampādanam | etadubhayamavaśyakartavyatayā vrataṃ niyamaḥ, tatra ratistatparatā yeṣāmiti kṣitivijiti[sthiti]vihitivrataratayaḥ | kurava iti vakṣyati | etacca prajñāmantareṇa na bhavatītyāha— parā śobhāparā guṇadoṣavivekasamarthā gatiḥ prajñā yeṣāmiti paragatayaḥ | evaṃ ca śaktisampannaripuvijayacaturā ityā<pb n="235"/>caṣṭe, kuravo rājāno yathoktaguṇā yudhi samare svamātmīyam arīṇāṃ kulam | uru bhṛśaṃ kriyāviśeṣaṇam | rurudhurāvṛtavantaḥ............vaśamānayan | dudhuvuśca abhibhavādakampayan | guru balavat | idamapi kriyāviśeṣaṇam | guru vā arikulaṃ śaktiyogāt | ayamikārākārokāramātraprayogāt trisvaraḥ śloka iti ||</p>
</div><!-- sūtra !-->

<div type="sūtra" n="86">
<lg type="mūla" xml:id="KāĀ.3.86">
  <l>śrīdīptī hrīkīrtī dhīnītī gīḥprītī |</l>
  <l>edhete dve dve te ye neme deveśe || 86 ||</l>
</lg>
<p>ye dve devānāmīśe deveśe surapatāvapi na sta ime te dve dve ca vastunī edhete vṛddhiṃ gacchataḥ | ke te iti viśeṣeṇa darśayati— śrīśca vibhūtiḥ dīptiśca tadbhāvinī dyutirājñā vā śrīdīptī | hrīśca trapā [ākāra]saṃkocalakṣaṇā tataḥ kīrtiśca yaśaḥ sarvatra guṇakhyātirūpā hrīkīrtī | dhīśca prajñā heyopādeyavivekasvabhāvā tadanusāriṇī ca nītiḥ samyakprayogarūpā trivargānubandhinī dhīnītī, gīśca vāk madhurā loka[105b]saṃgrāhikā prītiśca tadanuvṛttā gīḥprītī, itīme dve dve sambandhinyau edhete | nānye ye kecit | itīkārasyaikārasya ca prayukterdvisvaro 'yaṃ ślokaḥ ||</p>
</div><!-- sūtra !-->

<div type="sūtra" n="87">
<lg type="mūla" xml:id="KāĀ.3.87">
  <l>
    <seg type="pāda">sāmāyāmā māyā māsā</seg>
    <seg type="pāda">mārānāyāyānā rāmā |</seg>
  </l>
  <l>
    <seg type="pāda">yānāvārārāvānāyā</seg>
    <seg type="pāda">māyārāmāmārāyāmā || 87 ||</seg>
  </l>
</lg>
<p>sarvatobhadraṃ pūrvoktamekasvarodāharaṇamapi kalpate iti punarudāhṛtam | ekasvarodāharaṇamātramiha vivakṣitam | tacca pūrvasiddhameva sambhavatīti kimapūrveṇedṛśenāhopuruṣikāmātraṇeti bhāvaḥ | pūrvatryākhyāta evārtho 'nusartavyaḥ | evaṃ svaraniyamaścaturvidho darśitaḥ |</p>
</div><!-- sūtra !-->

<div type="sūtra" n="88">
<p>sthānaniyamaṃ darśayannāha—</p>
<lg type="mūla" xml:id="KāĀ.3.88">
  <l>nayanānandajanane nakṣatragaṇaśālini |</l>
  <l>aghane gagane dṛṣṭiraṅgane ! dīyatāṃ sakṛt || 88 ||</l>
</lg>
<pb n="236"/>
<p>nakṣatrāṇāṃ gaṇaiḥ śālini sambandhite virājamāne vā nakṣatragaṇaśālini, na vidyante [ghanā a]sminnityaghane meghamalavikale ata eva nayanānāmānandaṃ prītiṃ janayatīti nayanānandajanane gagane 'ntarīkṣe dṛṣṭirdīyatāṃ prayujyatām | sakṛt ekavāramapi | tāvataiva madanaparavaśāyāstasyāḥ prāpteḥ | nādhikaṃ prārthyate, sakṛd vā darśanena gaganamanugṛhyatām | anyathai viphalā asya śobheti kaściccāṭukāraḥ kāmī kāntāmupalālayati | aṅganeti priyāmantraṇam | kaṇṭyatālavyadantyamūrdhanyamātraprayogāt catusthāno 'yaṃ śloka iti ||</p>
</div><!-- sūtra !-->

<div type="sūtra" n="89">
<lg type="mūla" xml:id="KāĀ.3.89">
  <l>alinīlālaphalataṃ kaṃ na hanti ghanastani |</l>
  <l>ānanaṃ nalinacchāyanayanaṃ śaśikānti te || 89 ||</l>
</lg>
<p>alakaḥ keśavinyāsaviśeṣa eva cañcalatvādinā latā | alivannīlā alakalatā yasminniti alinīlālakalatam | nalinasyeva cchāyā śobhā anayoriti nalinacchāye sarojatulye nayane asminniti nalinacchāyanayanaṃ śaśina iva kāntirasyeti tadīdṛśamiti manoharaṃ te tavānanaṃ kaṃ na hanti kaṃ nāma kāminaṃ daśamīṃ daśāṃ na nayati ? sarvameva rāgiṇaṃ hantītyarthaḥ | ghanastanīti priyāmantraṇam | kaṇṭhyatālavyadantyamātraprayogāt tristhāno 'yaṃ śloka iti ||</p>
</div><!-- sūtra !-->

<div type="sūtra" n="90">
<lg type="mūla" xml:id="KāĀ.3.90">
  <l>anaṅgalaṅghanālagnanānātaṅkā sadaṅganā |</l>
  <l>sadānagha sadānanda natāṅgāsaṅgasaṅgata || 90 ||</l>
</lg>
<p>he sadānagha ! sarvadā niṣpāpa ! ata eva vipratīsārābhāvāt san vidyamānaḥ śobhano vā ānandaḥ pramodo 'syeti sadānanda ! natāṅgānāṃ strīṇāṃ saṅgaḥ saṃbhogalakṣaṇaḥ, tena saṅgataḥ anyastrīsaṃbhogaprasaktaḥ | he natāṅgāsaṅgasaṃgata ! satī cāsāvaṅganā [106a] ceti sadaṅganā tavetyarthāt | anaṅgena kāmena laṅghanamabhibhavaḥ tato lagnaḥ saktaḥ utpannaḥ nānānekaprakāraḥ ātaṅkaḥ pīḍā yasyā iti anaṅgalaṅghanālagnanānātaṅkā vartate | anaṅgena vā laṅghanaṃ tata ālagno nānātaṅko yasyāḥ seyamanukampyatāmiti kañcit kāminaṃ viṣayāntaraprasaktaṃ nijabadhūnimittaṃ sānunayaṃ kācidevamāha | kaścid vā | kaṇṭhyadantyamātraprayukto dvisthāno 'yaṃ śloka iti ||</p>
</div><!-- sūtra !-->

<pb n="237"/>

<div type="sūtra" n="91">
<lg type="mūla" xml:id="KāĀ.3.91">
  <l>agāgāṅgāṅgakākākagāhakāghakakākahā |</l>
  <l>ahāhāṅgakhagāṅkāgakaṅkāgakhagakākakaḥ || 91 ||</l>
</lg>
<p>akati kuṭilaṃ gacchatītyakam | kartaryac | aka kuṭilāyāṃ gatāviti dhātuḥ | ā samantāt kāyati śabdāyate iti ākam | ātaḥ prādibhya iti kaḥ | akaṃ ca tadākaṃ ceti akākam | gaṅgāyā idaṃ gāṅgam | gāṅgaṃ ca tat kamudakaṃ ca gāṅgakam | gāṅgakaṃ ca tat akākaṃ ceti gāṅgakākākam | tatra tasya vā gāhakaḥ praveṣṭā he gāṅgakākākagāhaka ! ata eva aghānyevāghakāni kutsitatvāt tāni malinatvādinā kākāḥ tān hantīti aghakakākahā kṛtagaṅgāsnānatvāt niṣpāpastvam | tataśca gāṃ svargam agāḥ prāptavānasi na sandehaḥ | evaṃvidhasya svargagamanamavaśyambhāvīti bhaviṣyatyati bhūtamupacarya agāstvamiti bhūtaprayogaḥ kṛtaḥ, yathā ajite 'pi bale jayakāraṇasākalyāt jitavyapadeśaḥ jitamidaṃ mayā balam | kiyadetaditi pratipattavyam | evaṃ puṇyamayasya tava śoko 'pi na saṃbhavati ityāmantraṇadvāreṇa sūcayati hāhetyevaṃrūpaḥ pralāpaḥ śokasaṃbhavaḥ | hāhā tamaṅgati......yātīti hāhāṅgaḥ | agi gatyartho dhātuḥ | na hāhāṅgo 'hāhāṅgaḥ | he 'hāhāṅga viśoka ! evaṃ guṇayogāt ā mvargaṃ prasiddhastvamiti saṃbodhanamukhenābhidhatte | khaga ādityaḥ | so 'ṅkaścihnaṃ tatra gaterasyeti khagāṅkaḥ sa cāsāvagaḥ parvataśceti khagāṅkāgaḥ sumeruriti yāvat, sa ca svarga eva, devānāṃ [tatra] avasthānāt ! taṃ kaṅkati kīrtidvāreṇa dacchati iti vyāpyādaṇ<note place="app" xml:lang="sa-Latn"><ref cRef="CāndraVyā.1.2.1">cāndravyākaraṇe 1. 2. 1</ref>.</note>﻿ | he khagāṅkāgakaṅka ! evaṃ kalyāṇāśayatvāt durjanasasargo 'pi [106b] tava nāstīti kathayati aganti kuṭilaṃ gacchanti adāntatvāditi agāni | kataryac | agāni ca tāni khāni indriyāṇi ca ityagakhāni tāni gacchanti iti agakhagāḥ adāntendriyāḥ khalā iti yāvat | ta eva kutsitatvādagakhagakāḥ | teṣu akakaḥ alolaḥ alubdhaḥ nirapekṣaḥ, tatsaṃsargadveṣāt | he agakhagakākāka iti kaścit puruṣaḥ stutaḥ | kaṇṭhyamātraprayogādekasthāno 'yaṃ ślokaḥ || 91 ||</p>
</div><!-- sūtra !-->

<div type="sūtra" n="92">
<p>evaṃ sthānaniyamaścaturdhā darśitaḥ | saṃprati varṇaniyamaṃ darśayannāha—</p>
<lg type="mūla" xml:id="KāĀ.3.92">
  <l>re re rorururūrorugāgogo 'gāṅgago 'gaguḥ |</l>
  <l>kiṃ kekākākukaḥ kāko māmā gāmā mamāmama || 92 ||</l>
</lg>
<p>re re ityanādare bhartsane vā | trāsā[dipara]vaśatayā bhṛśamabhīkṣṇaṃ vā rautīti roruḥ | rauteryaṅantāt kvipi rūpam, roruścāsau ruruśca mṛgaviśeṣaḥ rorururuḥ | tasya<pb n="238"/>ūruḥ kroḍadeśaḥ tasya rug vidāraṇamevāgaḥ pāpaṃ tad gacchatīti rorururūgāgogaḥ | parvatadeśavartanāt tarumūlagatagopanaghātukena kenacit gopena duritamidamācaritamiti saviśeṣaṃ darśayati— agasya parvatasyāṅgamekadeśaḥ | tadgataḥ tatrāvasthānāt agāṅgagaḥ | ageṣu taruṣu vyavasthitā gāvo 'sya ityagaguḥ | tvamevaṃ pratyakṣapāpaḥ | mā mā sāvege vāraṇe āmreḍitaprayogaḥ | māgāḥ mā āgaccha | [mama mādṛśasya puṇyātmanaḥ savidha iti śeṣaḥ |] nedṛśaḥ pāpījano 'smadantikamāgantumarhati | amamo niṣparigrahaḥ | mā amama parigrahakleśopahata iti tasyāmantraṇam | anena mṛgavadhapātakanimittaṃ sūcitam, parigrahopahatānāmevedṛśaduścaritasambhavāt | niṣparigrahāṇāṃ tu niṣpāpatvāt | yadi nāma evaṃ tathāpi kiṃ na yuṣmatsamīpamupagaccheyamityāśaṅkya tadasambhavaṃ prativastunā darśayati | kekā mayūradhvanirmadhuraḥ | tasya saiva vā kākuḥ bhaṅgaḥ | tatraiva sahajatayā pratiniyamāt | tayā kāyati śabdāyata iti kekākākukaḥ | kāko vāyasaḥ kiṃ sambhavati ? naiva | tadvat tvadvidhapāpajanasaṃsargo 'smadvidhānāṃ śreyo 'rthināṃ na sambhavatīti kaścinmuniḥ kṛtamṛgavadhapātakaṃ gopālakamaraṇyacaramātmasamīpasarpantamitthamabhidhatte | [107a] rephagakārakakāramakāramātraprayogāt caturvarṇo 'yaṃ śloka iti ||</p>
</div><!-- sūtra !-->

<div type="sūtra" n="93">
<lg type="mūla" xml:id="KāĀ.3.93">
  <l>devānāṃ nandano devo nodano vedanindinaḥ |</l>
  <l>divaṃ dudāva nādena dāne dānavanandinaḥ || 93 ||</l>
</lg>
<p>devānāṃ nandanaḥ prītikaraḥ tadyogakṣemācaraṇaparatvāt | vedanindinaḥ dharmādhikṣepakasya lokasya nodano niṣeddhā [trayī]pravartanāt | devo viṣṇuḥ | tasyaiva tādṛśatvāt, vakṣyamāṇaviśeṣayogācca | dānavānasurān nandayati vardhayati tadyogakṣemācaraṇāditi dānavanandino 'sureśvarasya hiraṇyakaśipoḥ, anyasya vā kaiṭabhādeḥ dāne 'vakhaṇḍane vidāraṇe nādena darponmuktena siṃhanādena [stambha]bhaṅgasambhavena vā nādena śabdena tumulena hetunā divaṃ svargalokaṃ dudāva | kimidamityupajātaśaṅkamakarodityarthaḥ | dakāravakāranakāramātrātmatvāt trivarṇo 'yaṃ ślokaḥ ||</p>
</div><!-- sūtra !-->

<div type="sūtra" n="94">
<lg type="mūla" xml:id="KāĀ.3.94">
  <l>sūriḥ surāsurāsārisāraḥ sārasisārasāḥ |</l>
  <l>sasāra sarasīḥ sīrī sasūrūḥ sa surārasī || 94 ||</l>
</lg>
<pb n="239"/>
<p>sa prasiddhaḥ sīrī balabhadraḥ sūriḥ sarvavidyākovidaḥ surāścāsurāśca tānāsartuṃ vyāptumapratihatatvāt śīlamasyeti surāsurāsārī | [tādṛśaḥ] sāraḥ sāmarthyamasyeti surāsurāsārisāraḥ | nayasampanno vikramasampannaścetyuktaṃ bhavati | śobhanābhyāmūrubhyāṃ vartata iti sasūrūḥ | saurūpyamanenopalakṣitam | surārasī madirāsvādī | tathā [ca balabhadraḥ] prasiddhaḥ | sarasīḥ krīḍādīrghikāḥ sasāra vārivihārayogena nirviveśa | kiṃviśiṣṭāḥ ? ārasibhirmukharaiḥ sārasaiḥ pakṣiviśeṣaiḥ saha vartata iti sārasisārasāḥ | anena vilāsitvamasyodbhāvitam | rephasakāramātrasvabhāvatayā dvivarṇo 'yaṃ ślokaḥ |</p>
</div><!-- sūtra !-->

<div type="sūtra" n="95">
<lg type="mūla" xml:id="KāĀ.3.95">
  <l>nūnaṃ nunnāni nānena nānanenānanāni naḥ |</l>
  <l>nānenā nanu nānūnenainenānānino ninīḥ || 95 ||</l>
</lg>
<p>nūnaṃ niścitametat | kiṃ tat ? no 'smākamānanāni mukhāni na [na] nunnāni kiṃ tu nunnānyabhibhūtānyeva | kena ? anena puruṣeṇa, yena sārdhaṃ yoddhavyam | kena ? anenātmīyena mukhena māteṇḍamaṇḍaleneva tejasvinā mukhena | āstāṃ tāvad yuddham, mukhamapyasyāvalokayitumasmanmukhāni na śaknuvanti | kā 'pyayamatimānuṣaḥ puruṣaḥ | tādṛśena saha [yo] yoddhumasmān niyuṅkte 'sau prabhuraparīkṣako 'smākamiti kathayati | etena pūrvoktenānūnenāpi [107b] kenā[pya]tibalīyasā yoddhumityarthāt | ninīḥ.......... niyoktumicchuḥ | anān prāṇinaḥ prāṇo 'nujīvino 'smān nayateḥ sannantāt kvipi rūpam | ino 'smākaṃ prabhuḥ | nā puruṣo 'yaṃ nānenāḥ enaḥ pāpaṃ na vidyate 'syetyanenāḥ na bhavatīti kiṃ tu sapāpa eva | nanu vitarka niścaye vā, yadenenātimānuṣaprabhāveṇāsmān dhātayitumicchati | svayamapyatra yoddhuṃ prāptaḥ | iti kenacit atibalīyasā yoddhuṃ niyuktāḥ prabhunā anujīvino vitarkayanti | ayaṃ nakāramātranibandhatvādekavarṇaḥ ślokaḥ ||</p>
</div><!-- sūtra !-->

<div type="sūtra" n="96">
<p>duṣkaramārgamupasaṃharati—</p>
<lg type="mūla" xml:id="KāĀ.3.96ab">
  <l>iti duṣkaramārgo 'pi kiñcidādarśitakramaḥ |</l>
</lg>
<p>ityuktena vidhinā duṣkaramārgo duṣkaro 'pi kāvyaprakāraḥ | na kevalaṃ sukara ityapi śabdaḥ | kiñcid īṣat saṃkṣepataḥ, tathā pratijñānāt | kriyāviśeṣaṇametat | ādarśita uktaḥ kramaḥ svabhāvo 'syetyādarśitakramaḥ pratipādita iti duṣkaramārge 'pi<pb n="240"/>kaścidādarśitaḥ krama ityapi pāṭhaḥ | tatra duṣkaramārga viṣaye 'pi kramaḥ prakāraḥ kaścit ko 'pi saṃkṣiptaḥ ādarśita iti yojyam |</p>
</div><!-- sūtra !-->
<trailer>|| iti citracakram ||</trailer>
</div> <!-- citracakra !-->

<div type="sūtra" n="96-124"> <!-- prahelikā, !-->
<div type="sūtra" n="96">
<p>prahelikā anubadhnannāha—</p>
<lg type="mūla" xml:id="KāĀ.3.96cd">
  <l>prahelikāprakārāṇāṃ punaruddiśyate gatiḥ || 96 ||</l>
</lg>
<p>punaḥ atha prahelikānāṃ tadrūpāṇāṃ vā prakārāṇāṃ vikalpānāṃ gatiḥ svarūpaṃ lakṣaṇaṃ lakṣyaṃ ca, uddiśyate pratipādyate ||</p>
</div><!-- sūtra !-->

<div type="sūtra" n="97">
<p>kva punastadupayoga iti cedāha—</p>
<lg type="mūla" xml:id="KāĀ.3.97">
  <l>krīḍāgoṣṭhīvinodeṣu tajjñairākīrṇamantraṇe |</l>
  <l>paravyāmohane cāpi sopayogāḥ prahelikāḥ || 97 ||</l>
</lg>
<p>goṣṭhīnāmanekavidhatvāt krīḍārūpāḥ prītisvabhāvā rasavatyo yā goṣṭhyaḥ samavāyāḥ kāvyālāparūpā vidagdhānāṃ tā eva sukhena kālapreraṇārūpatvād vinodāḥ teṣu krīḍāgoṣṭhīvinodeṣu | tajjñaiḥ prahelikāvedibhiḥ saha ākīrṇe janasaṃbādhe sthāne kvacinmantraṇe guptabhāṣaṇe tadvidāmeva tatra gụ̄dhārthānāṃ prahelikānāṃ rahasyabhūtārthapratipattiḥ | itareṣāṃ tatra sannihitānāmapi kimidamucyata iti tadanavagamāt ākīrṇe 'pi mantraṇaṃ prahelikābhiḥ sādhyate | [sāmarthyaṃ ced] jñāyatāṃ kimasmābhirucyata iti vyāmohane tattvāniścayādākulīkaraṇe, narmarūpe vāpi viṣaye | caivetyapi pāṭhaḥ | sahopayogena prayojanena vartata iti sopayogā upakāriṇyaḥ | tatastā apyalaṅkāravat [108a] kāvyalakṣaṇe cintanīyāḥ | tataśca yaduktaṃ bhāmahena—
<cit><quote>
  <lg>
    <l>nānādhātvarthagambhīrā yamakavyapadeśinī |</l>
    <l>prahelikā sā hyuditā rāmaśarmācyutottare ||</l>
  </lg>
  <lg>
    <l>kāvyānyapi yadīmāni vyākhyāgamyāni śāstravat |</l>
    <l>utsavaḥ sudhiyāmeva hanta durmedhaso hatāḥ ||</l>
  </lg>
</quote> <ref cRef="KāA.2.29-30">[kāvyālaṅkāre 2. 29-30]</ref><!-- i have changed 29-20 to 29-30 (AO) !--></cit>
<pb n="241"/>
iti tadapahastitam | upayogavattayā avaśyavaktavyatvāt prahelikānāmalaṅkāravaditi ||</p>
</div><!-- sūtra !-->

<div type="sūtra" n="98">
<p>lakṣaṇaṃ tāsāṃ kurvannāha—</p>
<lg type="mūla" xml:id="KāĀ.3.96">
  <l>āhuḥ samāgatāṃ nāma gụ̄dhārthāṃ padasandhinā |</l>
  <l>vañcitānyatra rụ̄dhena yatra śabdena vañcanā || 98 ||</l>
</lg>
<p>padayoḥ suptiṅantayoḥ sandhinā padaghaṭanena tādṛśena hetunā gụ̄dho durbodhaḥ [kṛcchragamyo] 'rtho vivakṣitamabhidheyaṃ yasyā iti gụ̄dhārthaprahelikāṃ samāgatāmāhustadvidaḥ | gopitārthasamāgatapadapradhānatvāt samāgateti tādṛśī vyavahriyate yatra prahelikāyām anyatra vā arthāntare ||</p>
<p>rụ̄dhena prasiddhenārthāntaraprayuktena śabdena vācakena vañcanā vañcanaṃ vā | vivakṣiṃtād arthādanyatra buddhyutpādāt vipralambho jāyate yatra sā tatparatvād vañcitā nāma vijñāyate ||</p>
</div><!-- sūtra !-->

<div type="sūtra" n="99">
<lg type="mūla" xml:id="KāĀ.3.99">
  <l>vyutkrāntātivyavahitaprayogānmohakāriṇī |</l>
  <l>sā syāt pramuṣitā yasyāṃ durbodhārthā padāvalī || 99 ||</l>
</lg>
<p>ativyavahitānāmatyantaviprakṛṣṭānām | yathā moho jāyate | padānāṃ prayogo 'bhidhānamativyavahito vā | ativyavahitaḥ prayogataḥ syāt | atyantavyavahitapadayojanāhetormohaḥ | so 'rthāniścayaṃ viparītārthapratipattiṃ [ca] karoti janayatīti mohakāriṇī yā sā vyavahitapadapradhānatvād vyutkrāntā nāma prahelikā veditavyā ||</p>
<p>yasyāḥ prahelikāyāḥ sambandhinī padānāmāvalī samudāyaḥ durbodhaḥ kṛcchragamyaḥ artho 'bhidheyaṃ yasyā iti durbodhārthā sā prahelikā apahṛtārthatvāt pramuṣiṃtā nāma syāt ||</p>
</div><!-- sūtra !-->

<div type="sūtra" n="100">
<lg type="mūla" xml:id="KāĀ.3.100">
  <l>samānarūpā gauṇārthāropitairgrathitā padaiḥ |</l>
  <l>paruṣā lakṣaṇāstitvamātravyutpāditaśrutiḥ || 100 ||</l>
</lg>
<p>yā gauṇārthā mukhyādabhidheyādanyasminnabhiṃdheye āropitairavyāptaiḥ padaiḥ śabdaiḥ grathitā viracitā sā tādṛśārthāntarapratipādanaparatvāt samānarūpā nāma smaryate ||</p>
<pb n="242"/>
<p>lakṣaṇasya śabdānuśāsanasyāstitvaṃ sadbhāvamātraṃ prayogaprabhṛtivyavacchedāt | tena vyutpāditāḥ saṃskṛtāḥ śrutayaḥ padāni aprahatāḥ yasyāṃ sā prayogapratītī rasavirahāt paruṣā nāma syāt ||</p>
</div><!-- sūtra !-->

<div type="sūtra" n="101">
<lg type="mūla" xml:id="KāĀ.3.101">
  <l>saṃkhyātā nāma saṃkhyānaṃ yatra vyāmohakāraṇam |</l>
  <l>anyathā bhāsate yatra vākyārthaḥ sā prakalpitā || 101 ||</l>
</lg>
<p>yatra prahelikāyāṃ saṃkhyānamekatvādikam | vyāmohasyārthatattvāpratipatteḥ [108b] kāraṇaṃ sākṣādanuktasya vivakṣitasyārthasya saṃkhyāmukhena samunnayanāt, saṃkhyātā nāma sā bhavet ||</p>
<p>yatra prahelikāyāṃ vācyasya padasamudāyasyārtho 'bhidheyamanyathā avasthitaḥ, anyathā tadviparyayeṇāvabhāsate pratibhāti sā prahelikā prakalpitā nāma, anyathārthakalpanaparatvāditi ||</p>
</div><!-- sūtra !-->

<div type="sūtra" n="102">
<lg type="mūla" xml:id="KāĀ.3.102">
  <l>sā nāmāntaritā yasyā nāmni nānārthakalpanā |</l>
  <l>nibhṛtā nibhṛtānyārthā tulyadharmaspṛśā girā || 102 ||</l>
</lg>
<p>yasyāḥ prahelikāyāḥ sambandhino nānārthasyānekasyābhidheyasya kalpanā udbhāvanaṃ bhavati | kutra ? nāmni kvacit saṃjñāyāṃ viṣaye [sā] prahelikā nāmnā vyavahitārthatvāt nāmāntaritā nāma syāt ||</p>
<p>yā darśitānyārthā | [nibhṛto nigūḍhaḥ] nibhṛto vyavasthito vānyārtho 'bhidheyaṃ yasyāmiti nibhṛtānyārthā abhidheyāntarāt | katham ? tulyaṃ samānamubhayatra vṛtteḥ, dharmamartharūpaṃ tannimittīkṛtya pravṛtteḥ, spṛśatīti tulyadharmaspṛk | tulyo vā vivakṣitenārthena sadṛśo dharmo guṇo 'syeti tulyadharmāṇamarthaṃ spṛśatīti tulyadharmaspṛk | tayā tulyadharmaspṛśā girā śabdena hetunā tādṛśī gīḥ prayujyate yā vivakṣitasadṛśamarthāntaramabhidadhānā | tatraiva vivakṣite 'rthe niṣṭhā asyeti | yadvā tulyadharmaspṛśā girā kāraṇena nibhṛtaḥ aprakaṭo 'nyo gṛhītārthāpekṣayā artho 'bhidheyaṃ yasyāmitiṃ yojyam | sā tādṛśī prahelikā nibhṛtā ākhyāyate ||</p>
</div><!-- sūtra !-->

<div type="sūtra" n="103">
<lg type="mūla" xml:id="KāĀ.3.103">
  <l>samānaśabdopanyastaśabdaparyāyasādhitā |</l>
  <l>saṃmụ̄dhā nāma yā sākṣānnirdiṣṭārthāpi mụ̄dhye || 103 ||</l>
</lg>
<pb n="243"/>
<p>upanyastena tadarthānusāreṇa kalpitena śabdasya vivakṣitatvāvācakatvena prasiddhasya tadarthaprakāśanāt paryāyeṇa śabdāntareṇa sādhitā upanyastaśabdaparyāyasādhitā | upanyastaparyāyārthaprasādhitetyapi pāṭhaḥ | tatra upanyastārthānugamakalpitasya tadarthaprakāśanāt paryāyasya śabdāntarasyārthe prasādhitā upanyastaparyāyārthaprasādhitā iti vyākhyeyam | sā tādṛśī samānaśabdā nāma prahelikā |</p>
<p>sākṣāt vācakavyāpāreṇa artho nirdiṣṭaḥ pratipādito 'syām iti nirdiṣṭārthāpi | atiśaye apiśabdaḥ | mūḍhaye tattvārthāpratipattaye syāt | sādhyasaṃmohakaratvāt saṃmụ̄dhā nāma prahelikā jñeyā ||<note place="app" xml:lang="sa-Latn">atra ślokavyākhyāyāṃ dvedhā gūḍhaye iti pāṭha udāharaṇavirodhāt tyaktaḥ |</note>﻿</p>
</div><!-- sūtra !-->

<div type="sūtra" n="104">
<lg type="mūla" xml:id="KāĀ.3.104">
  <l>yogamālātmakaṃ nāma yasyāḥ sā pārihārikī |</l>
  <l>ekacchannāśritaṃ vyajya yasyāmāśrayagopanam || 104 ||</l>
</lg>
<p>yogānāṃ sambandhānāṃ mālā bāhulyaṃ sā ātmā tannimittatvād yasya tad yogamālātmakaṃ nāma saṃjñānaṃ prasiddhaṃ yasyāḥ [109a] sambandhi tatsamayatvāt sā prahelikā prasiddhanāmaparihārayogāt pārihārikī nāma syāt |</p>
<p>yasyā[māśrita]mādheyaṃ vyajya prakāśya sākṣādabhidhānāt āśrayasya ādhārasya gopanaṃ nigūhanaṃ tadvācakasya prayogāt sā bhavedekacchannā nāma prahelikā, ekasyāśritasyaiva channatvāt ||</p>
</div><!-- sūtra !-->

<div type="sūtra" n="105">
<lg type="mūla" xml:id="KāĀ.3.105">
  <l>sā bhavedubhayacchannā yasyāmubhayagopanam |</l>
  <l>saṃkīrṇā nāma sā yasyāṃ nānālakṣaṇasaṃkaraḥ || 105 ||</l>
</lg>
<p>yasyāmubhayasyāśritasya [āśrayasya] ca gopanamāvaraṇam, ubhayacchannā nāma sā prahelikā syāt |</p>
<p>yasyāṃ nānālakṣaṇasya samāgatādirūpasyānekasya saṃkaraḥ saṃbhedaḥ syāt, sā saṅkīrṇā nāma prahelikā bhavet ||</p>
</div><!-- sūtra !-->

<div type="sūtra" n="106">
<lg type="mūla" xml:id="KāĀ.3.106">
  <l>etāḥ ṣoḍaśa nirdiṣṭāḥ pūrvācāryaiḥ prahelikāḥ |</l>
  <l>duṣṭaprahelikāścānyāstairadhītāścaturdaśa || 106 ||</l>
</lg>
<pb n="244"/>
<p>etā yathoktalakṣaṇāḥ ṣoḍaśa prahelikā nirdiṣṭā uktāḥ pūrvairācāryai rāmaśarmādibhiḥ | tallakṣaṇavirodhāt duṣṭāḥ heyāśca tāḥ prahelikāśceti duṣṭaprahelikāḥ | na kevalamaduṣṭāḥ | ata eva samāgatādivilakṣaṇatvād anyāścaturdaśa taiḥ pūrvācāryairadhītā nirdiṣṭā iti ||</p>
</div><!-- sūtra !-->

<div type="sūtra" n="107">
<p>tāḥ kimiha nocyanta iti cedāha—</p>
<lg type="mūla" xml:id="KāĀ.3.107">
  <l>doṣānaparisaṃkhyeyān manyamānā vayaṃ punaḥ |</l>
  <l>sādhvīrevābhidhāsyāmastā duṣṭā yāstvalakṣaṇāḥ || 107 ||</l>
</lg>
<p>vayaṃ punaḥ | viśeṣavivakṣāyāṃ punaḥ śabdaḥ | doṣāḥ prahelikāsambhavinaḥ heyāḥ prahelikā[śca] aparisaṃkhyeyāḥ | na lakṣaṇato na lakṣyataśca guṇavadādareṇāpratipādyān manyamānāḥ paśyantaḥ sādhvīreva prahelikā abhidhāsyāmaḥ |</p>
<p>nanvevamapārthādayo 'pi doṣā aparisaṃkhyeyāḥ syuḥ, viśeṣahetvabhāvāt ? naitadevam | apārthādayo hi doṣāḥ kvacid guṇā api | yadvakṣyati—
  <cit><quote>
    <l>tanmattonmattabālānāmukteranyatra duṣyati |</l>
  </quote> <ref cRef="KāĀ.3.128">[3.128]</ref></cit>
ityādi | tataste cintanīyāḥ | prahelikādoṣāstu na kvacid guṇā api, yato 'pārthādivannirūpaṇīyāḥ syuḥ | ataśca apārthādayo vaktavyā yataḥ sarvakāvyasambhavinaste doṣāḥ | prahelikādoṣāstu prādeśikā ityāśayavatā uktam— doṣānityādi | yadvā, prahelikādoṣā aparāparadoṣasambhavena caturdaśeti iyattayā aparisaṃkhyeyāḥ | tataścātiprasaṅgānnocyante ityabhiprāyeṇoktam— doṣānityādi | apārthādayastu sarvakāvyadoṣāḥ parisaṃkhyā[tāḥ] | tathaiva na tadvacane 'tiprasaṅga iti cākūtam | ata evābhidhāsyati—</p>
  <cit><quote>
    <l>doṣā daśaiva</l>
  </quote> <ref cRef="KāĀ.3.126">[3. 126]</ref></cit>
<p>iti | kathaṃ tarhi duṣṭaprahelikā jñāyante yathā [109b] varjyeran | na hi duṣṭatayā ajñātānāṃ parihāraḥ saṃbhavatītyāśaṅkya tatpratyupāyamāha— yāḥ prahelikāḥ | tuśabdaḥ<pb n="245"/>arthāntaravivakṣāyām | yathoktalakṣaṇavirahāt na vidyate lakṣaṇamāsāmityalakṣaṇāḥ, tāḥ svayameva duṣṭā jñāyante | pratiniyatalakṣaṇavyutpatteḥ, atallakṣaṇānāṃ tadābhāsatāpratipatteḥ | kiṃ tāsāṃ prapañcaprayāseneti ?</p>
</div><!-- sūtra !-->

<div type="sūtra" n="108">
<lg type="mūla" xml:id="KāĀ.3.108">
  <l>na mayāgorasābhijñaṃ cetaḥ kasmāt prakupyasi |</l>
  <l>asthānaruditairetairalamālohitekṣaṇe || 108 ||</l>
</lg>
<p>he mama cetaḥ, āgaso 'parādhasya vyalīkasya rasaṃ svādamācaraṇarūpam abhijānātītyāgorasābhijñaṃ kṛtadoṣaṃ na bhavati | tato nirāgase mahyaṃ kasmāt kāraṇāt prakṛpyasi ? na kiñcit kāraṇam | tataścāyamakāraṇaḥ kopo na kārya iti vārayati | vyalīkalakṣaṇakopasthānābhāvādasthāne akāṇḍe ruditairaśrupātai kopamayaiḥ etairiti pratyakṣanirdeśaḥ | alaṃ vāraṇe | mā rodīrityarthaḥ | ālohitekṣaṇe iti priyāmantraṇam | me āgorasābhijñamityanayoḥ pādayoḥ mayāgorasābhijñamiti ayādeśena sandhinā vivakṣitārthasya gụ̄dhārthatvāt samāgateyamudāhṛteti ||</p>
</div><!-- sūtra !-->

<div type="sūtra" n="109">
<lg type="mūla" xml:id="KāĀ.3.109">
  <l>kubjāmāsevamānasya yathā te vardhate ratiḥ |</l>
  <l>naivaṃ nirviśato nārīramarastrīviḍambinīḥ || 109 ||</l>
</lg>
<p>kubjā striyamāsevamānasya nirviśataḥ te tava ratiḥ pramodo varddhate | yathā evaṃ tathā amarastrīviḍambinīrdivyāṅganāsamānā nārīnirviśataḥ sevamānasya ratirna vardhate | tatraiva tavādhikārādityarthaḥ | atra kubjā [ityanena] kanyākubjā vivakṣitā yathā satyabhāmā bhāmeti | tadnatistadgatau vā | puruṣaḥ kubjāśabdena bhagnapṛṣṭhadeśāyāṃ yoṣiti rụ̄dhena tatra pratītijananāt vañcyata iti vañciteyaṃ nidarśitā ||</p>
</div><!-- sūtra !-->

<div type="sūtra" n="110">
<lg type="mūla" xml:id="KāĀ.3.110">
  <l>daṇḍe cumbati padminyā haṃsaḥ karkaśakaṇṭake |</l>
  <l>mukhaṃ valguravaṃ kurvaṃstuṇḍenāṅgāni ghadṛyan || 110 ||</l>
</lg>
<p>atra padminyā mukhaṃ kamalarūpaṃ tuṇḍena cañcvā cumbati haṃsaḥ, valgu manoharaṃ yathā bhavati tathā ravaṃ rutaṃ kurvan karkaśaḥ kaṇṭako 'sminniti karkaśakaṇṭake padminyā daṇḍe nāle aṅgāni avayavān ghadṛyan kaṇḍūyamāna ityayamatrārtho vivakṣitaḥ | tatra ca daṇḍe cumbatītyādivyavahitapadaprayogānmoho jāyata iti vyutkrāntā iyamudāhṛtā ||</p>
</div><!-- sūtra !-->

<pb n="246"/>

<div type="sūtra" n="111">
<lg type="mūla" xml:id="KāĀ.3.111">
  <l>khātayaḥ kani kāle te sphātayaḥ sphītavalgavaḥ |</l>
  <l>candre sākṣādbhavantyatra vāyavo mama cāriṇaḥ || 111 ||</l>
</lg>
<p>he kani kanye ! te tava kāle pāde candre manojñe candre vā he kamanīye priyā[110a]mantraṇametat | khātayaḥ kiṃṅkiṇikāḥ nū purādirūpā sphātayaḥ sphītāḥ paryāptaśobhāḥ sphītavalgavaḥ madhuraghanārasāḥ sākṣādbhavanti | pratyakṣatāmupayānti | tanninadagrahaṇādākarṇāntacakṣuṣā vā gṛhyanta ityarthaḥ | atredṛśamanojñavastusākṣātkaraṇe mama vāyavaḥ prāṇāḥ | rāgābhibhavāt cāriṇo 'navasthāyinaḥ | yāntītyarthaḥ | evaṃ durbodhārthapadaprayogāt pramuṣiteyaṃ lakṣiteti ||</p>
</div><!-- sūtra !-->

<div type="sūtra" n="112">
<lg type="mūla" xml:id="KāĀ.3.112">
  <l>atrodyāne mayā dṛṣṭā vallarī pañcapallavā |</l>
  <l>pallave pallave cārdrā yasyāḥ kusumamañjarī || 112 ||</l>
</lg>
<p>vallarīti strītvasādharmyeṇa kācid yoṣid vivakṣitā | pallavaśabdena ca tatsāmyādaṅgulayaḥ kusumamañjarīti ca tatsādṛśyāt nakhāḥ | śeṣaṃ sugamam | evaṃ gauṇārthaprayuktairvallarītyādi śabdaiḥ sādhiteyaṃ samānarūpā nirūpiteti ||</p>
</div><!-- sūtra !-->

<div type="sūtra" n="113">
<lg type="mūla" xml:id="KāĀ.3.113">
  <l>surāḥ surālaye svairaṃ bhramanti daśanārciṣā |</l>
  <l>majjanta iva mattāste saure sarasi saṃprati || 113 ||</l>
</lg>
<p>surāṃ kurvantīti tatkaroti tadācaṣṭa iti ṇijantāt surayatīti kartaryaci vihite surāḥ śauṇḍikāḥ | mattāste kecit vivakṣitāḥ | surāyā ālaye madirāmandire samprati svairaṃ yatheṣṭaṃ bhramanti | daśanārciṣā dantaprabhayā paritaḥ sphurantyā lakṣitāḥ | surāyā idaṃ saure madyasarasi hrade majjanta iva lakṣyamāṇāḥ | surā ityasya śauṇḍikeṣu surāsambandhini ca saura ityasyāprasiddheḥ | lakṣaṇasya ca tādṛśasya sambhavāt paruṣeyam āviṣkṛteti ||</p>
</div><!-- sūtra !-->

<div type="sūtra" n="114">
<lg type="mūla" xml:id="KāĀ.3.114">
  <l>nāsikyamadhyā paritaścāturvaṇyavibhūṣitā |</l>
  <l>asti kācit purī yasyāmaṣṭavarṇāhvayā nṛpāḥ || 114 ||</l>
</lg>
<p>nāsikyo varṇo ñakāro 'tra vivakṣitaḥ | madhye madhyo vā yasyāḥ sā nāsikyamadhyā | parita ādyantataḥ | caturbhirvarṇaiḥ vibhūṣitā asti vartate purī kācit |<pb n="247"/>yasyāṃ puryāmaṣṭau varṇā āhvayaḥ saṃjñā yeṣāmityaṣṭavarṇāhvayā nṛpā rājānaḥ santi | atra kāñcī purī pallavāśca tasyāṃ nṛpā iti paramārthaḥ | caturādisaṃkhyopādānaṃ tu tadvivakṣitārthavyāmohakaramiti saṃkhyāteyamākhyāteti ||</p>
</div><!-- sūtra !-->

<div type="sūtra" n="115">
<lg type="mūla" xml:id="KāĀ.3.115">
  <l>girā skhalantyā namreṇa śirasā dīnayā dṛśā |</l>
  <l>tiṣṭhantamapi sotkampaṃ vṛddhe ! māṃ nānukampase || 115 ||</l>
</lg>
<p>skhalantyā daurgatyopahatasyeśvareṣu pratibhākṣayagṛhītasya vyākulavacanatvād, rāgādeśācceti dvaidham | namreṇa śirasā durvidhasya parārādhanaparatvāt rāgarasācceti aparaṃ dvaidham | dīnayā dṛśā daridreṇa nirānandatvāt [110b] abhimatarāgaviṣayāsiddheścetyaparaṃ dvaidham | sotkampamatyantaṃ kṣīṇatvāt kāmāveśācceti idamapi dvidhā | vṛddhā śabdasya jaratīvācinaḥ saṃbodhane vṛddhe iti | [tathaiva] vṛddhāśabdasya lakṣmīvacanasya ityaparaṃ dvaidham | evaṃ tiṣṭhantamanukampābhājanamapi kiṃ māṃ nānukampase ? atra kaścid daridro lakṣmīṃ labhatām iti vivakṣito vākyārthaḥ | vṛddhāṃ kāñcit yoṣitamābhāṣate kaścit kāmīti anyastvarthaḥ pratibhāti | tadiyaṃ prakalpitā nidarśiteti ||</p>
</div><!-- sūtra !-->

<div type="sūtra" n="116">
<lg type="mūla" xml:id="KāĀ.3.116">
  <l>ādau rājetyadhīrākṣi ! pārthivaḥ ko 'pi gīyate |</l>
  <l>sanātanaśca naivāsau rājā naiva sanātanaḥ || 116 ||</l>
</lg>
<p>he adhīrākṣi ! ko 'pi kaścidanirdhāritarūpaviśeṣaḥ pārthivaḥ pṛthivīpatiḥ vṛkṣaśca iti śliṣṭam | ādau prathamato rājetyevaṃ gīyate kīrttyate | sanātanaśca gīyate | sanātanaśca śāśvataḥ, viṣṇurvā | na vidyate 'tanaḥ śabdo 'sminniti atanaḥ sa pārthivaḥ | ādau rājeti yo gīyate, na atanaḥ kiṃ tu tanaḥ śabdasahita evetiṃ traividhyam | yadvā na tana atanaḥ | na tathā nātanaḥ | saha tena vartata iti sanātanaśca ko 'pi pārthivo gīyate | sa evārthaḥ | vyuttpattimātreṇa bhidyate | asau pūrvoktaḥ | ādau rājā sanātanaśca naiva rājā mahīpatirādyaḥ | nāpi sanātanaḥ śāśvato viṣṇurvā bhavati | rājātana iti vṛkṣaviśeṣasya nāma, yasya kṣīrīti prasiddhiḥ | tatreyaṃ nānārthakalpaneti nāmāntariteyamudīritā ||</p>
</div><!-- sūtra !-->

<div type="sūtra" n="117">
<lg type="mūla" xml:id="KāĀ.3.117">
  <l>hṛtadravyaṃ janaṃ tyaktvā dhanavantaṃ vrajanti kāḥ |</l>
  <l>nānābhaṅgiśatākṛṣṭalokā veśyā na durdharāḥ || 117 ||</l>
</lg>
<pb n="248"/>
<p>hṛtaṃ dravyamasmāditi hṛtadravyaṃ nirdhanaṃ naraṃ tyaktvā dhanavantaṃ naraṃ kā vrajanti ? nānā anekaprakārāṇāṃ bhaṅgīnāṃ śrṛṅgāraceṣṭālakṣaṇānāṃ śataiḥ | bahutvopalakṣaṇame[tat] | ākṛṣṭā vaśīkṛtā lokāḥ puruṣā yābhiriti nānābhaṅgi[śatā]kṛṣṭalokāḥ durdharā durvārā anāya[tta]tvāt | veśyā gaṇikā evaṃvidhā bhaveyuriti uttaramāśaṅkya niṣedhati—evaṃvidhāḥ satyo 'pi na veśyāḥ kiṃ tu śriya ityatrottaram | ato nānābhaṅgiśatākṛṣṭalokā ityādeḥ tulyadharmaspṛśo giraḥ śriya ityasminnarthe nibhṛtatvād vyavasthānāt tayā vā śriya ityasyārthasya nibhṛtatvānnigūḍhatvāt nibhṛteyamudāhṛtā ||</p>
</div><!-- sūtra !-->

<div type="sūtra" n="118">
<lg type="mūla" xml:id="KāĀ.3.118">
  <l>jitaprakṛṣṭakeśākhyo yastavābhūmisāhvayaḥ |</l>
  <l>asau māmutkamadhikaṃ karoti kalabhāṣiṇi || 118 ||</l>
</lg>
<p>kalabhāṣiṇi ! jitastadupamitaḥ prakṛṣṭasya [111a] keśasyākhyā saṃjñā yasya sa prakṛṣṭakeśākhyaḥ pravālaḥ yeneti jitaprakṛṣṭakeśākhyaḥ pravālopama [ityarthaḥ] | na vidyate bhūmirasyeti abhūmiḥ | tena arthataḥ samānaḥ āhvayaḥ saṃjñā yasyā asau abhūmisāhvayaḥ adharaḥ tava yaḥ | asau ayaṃ māmutkamunmanasamadhikamatyarthaṃ karoti | evaṃ kalpitaprasiddhaśabdaparyāyasādhiteyaṃ samānaśabdā nidarśiteti ||</p>
</div><!-- sūtra !-->

<div type="sūtra" n="119">
<lg type="mūla" xml:id="KāĀ.3.119">
  <l>śayanīye parāvṛtya śayitau kāminau ruṣā |</l>
  <l>tathaiva śayitau rāgāt svairaṃ mukhamacumbatām || 119 ||</l>
</lg>
<p>kāmī ca kāminī ca kāminau strīpuṃsau ruṣā praṇyakalahena hetunā parāvṛtya parāṅmukhībhūḥ[ya] śayanīye talpe śayitau | tathaiva parāvṛttyaiva mukhamanyonyasya svairaṃ yatheṣṭaṃ rāgādacumbatām cumbitavantau iti moho jāyate | kathaṃ nāma parāvṛtya śayitau svairaṃ mukhaṃ cumbata iti ? yathā pūrvaṃ saṃmukhaṃ śayitau tathaiva punaḥ saṃviṣṭau rāgaparavaśatayā svairaṃ mukhamacumbatāmiti tu paramārthaḥ | iyameva sākṣānnirdiṣṭārthāpi saṃmohakāriṇīti saṃmụ̄dhā darśitā ||</p>
</div><!-- sūtra !-->

<div type="sūtra" n="120">
<lg type="mūla" xml:id="KāĀ.3.120">
  <l>vijitānnabhavadveṣigurupādahato janaḥ |</l>
  <l>himāpahāmitradharairvyāptaṃ vyomābhinandati || 120 ||</l>
</lg>
<pb n="249"/>
<p>vinā pakṣiṇā garuḍena | sāmarthyāt tena kila devarājamabhibhūya kadācida—mṛtamāhṛtam | [jitam] vijitam ātmasāt kṛtam [annamāhāro] yasya sa vijitānnaḥ abhṛtabhojī | sa cārthādindraḥ | bhavatyasmāditi bhavaḥ | vijitānno bhavo janmaheturjanakaḥ | yasya yasmād vā bhavo bhavanaṃ janma yasya sa vijitānnabhava arjunaḥ taṃ dveṣṭī[ti] vijitānnabhavadveṣī karṇaḥ | tasya gururādityaḥ | tasya pādaiḥ kiraṇaiḥ hatastataḥ | tādṛśī jano vyoma gaganamabhinandati | prītinirbha reṇāntaḥkaraṇena gṛhṇāti | kiṃviśiṣṭam ? himamapahantīti himāpahaḥ agniḥ | tasyāmitram udakam | tad dhārayantīti himāpahāmitradharā meghāḥ | tairvyāptam | atra vijayasambandhād vijitamityamṛtasya bhānaṃ nivṛttam | tatsambandhācca vijitānna itīndrasya | tasmād janmayogād vijitānnabhava ityarjunasya | tadvairayogācca vijitānnabhavadveṣīti karṇasya | tajjanmayogācca vijitānnabhavadveṣigururityā[ditya]sya | [111b] himopaghātayogena himāpaha ityagneḥ | tadamitratāyogācca himāpahāmitramityudakasya | taddhāraṇasambandhācca himāpahāmitradharā iti meghānām | evaṃ sambandhapārihārikīyamudāhṛtā ||</p>
</div><!-- sūtra !-->

<div type="sūtra" n="121">
<lg type="mūla" xml:id="KāĀ.3.121">
  <l>na spṛśatyāyudhaṃ jātu na strīṇāṃ stanamaṇḍalam |</l>
  <l>amanuṣyasya kasyāpi hasto 'paṃ na kilāphalaḥ || 121 ||</l>
</lg>
<p>amanuṣyasya kasyāpyanirdhāritarūpaviśeṣasya hastaḥ jātu kadācidapi āyudhaṃ na spṛśati gṛhṇāti | na ca strīṇāṃ stanamaṇḍalaṃ payodharabhāraṃ spṛśati | ayamevaṃ phalabhūtakarmarahito hasto nāphalaḥ saphalaḥ kila | nānyādṛśaṃ sāphalyamasyāsmabhyaṃ rocata iti kilaśabdena sūcayati | atrāśrito hastaḥ abhivyakto vācakaprayogāt | āśrayastu gopitaḥ, gandharvahasta iti sākṣādanabhidhānāt | gandharvahasta iti cābhidhānameraṇḍasya | tadiyamekacchannā darśiteti ||</p>
</div><!-- sūtra !-->

<div type="sūtra" n="122">
<lg type="mūla" xml:id="KāĀ.3.122">
  <l>kena kaḥ saha sambhūya sarvakāryeṣu sannidhim |</l>
  <l>labdhvā bhojanakāle tu yadi dṛṣṭo nirasyate || 122 ||</l>
</lg>
<p>kena śirasā saha sambhūya saṃgatya sarveṣu kāryādiṣu snānā[dhi]vāsanādiṣu sannidhimupasthānaṃ labdhvā prāpya bhojanakāle annagato yadi kathañcid dṛṣṭaḥ syāt, tadā kaḥ tādṛśo ni[ra]syate ? keśaḥ | tasya tādṛśatvāt | atra kena ka iti sāmānyapada<pb n="250"/> prayogādāśrayaḥ śirolakṣaṇaḥ āśritaśca keśaḥ | tau cchannau ityubhayacchanneyamudāhṛtā | keneśa iti [pāṭhe] kena kakāreṇa īśaśabdaḥ sambhūya, śeṣaṃ pūrvavat | kena brahmaṇā īśaḥ śaṅkara iti cārthāntaraṃ vācyam | tanmahāprayogādubhaya[go]panaṃ prāgiveti vyākhyeyam ||</p>
</div><!-- sūtra !-->

<div type="sūtra" n="123">
<lg type="mūla" xml:id="KāĀ.3.123">
  <l>sahayā sagajā senā sabhaṭeyaṃ na cejjitā |</l>
  <l>amātṛko 'yaṃ mūḍhaḥ syādakṣarajñastu naḥ sutaḥ || 123 ||</l>
</lg>
<p>saha hayairaśvai saha gajairbhaṭaiśca saha [112a] vartata iti sahayā sagajā sabhaṭeyaṃ ced yā na jitā nākrāntā tadā no 'smākaṃ sutaḥ amātṛkaḥ ajananīkaḥ | a[na]kṣarajñaśca mūḍhaḥ syāditi [āpātato] 'yamarthaḥ | tattvārthastu haśca yaśca tābhyāṃ varṇābhyāṃ saha vartata iti | saha yo gaśca jaśca varṇaḥ, tābhyāṃ saha sagajā | iśca naśca varṇaḥ | tābhyāṃ yuktā senā, bhakāraṭakārābhyāṃ yogāt sabhaṭā | evaṃvidhā ca siddhā mātṛkā sā iyaṃ cenna jitā samyagadhyayanayogena yadi na vaśīkṛtā syāt, tadā ayaṃ naḥ sutaḥ | na vidyate mātṛkā varṇasamāmnāyaḥ | anadhītatvādasyeti amātṛkaḥ ata eva śāstrāparijñānāt mụ̄dho mūrkhaḥ heyopādeyajñānavikalaḥ syāt | na kṣarati na naśyatītyakṣaraṃ vedaṃ jānātītyakṣarajñastu vedamātrapāṭhakastu syāt | na mātṛkādhyayanenāpi vedapāṭhasambhavāt | akṣarajñaścetyapi pāṭhaḥ | tatra mūrkhatayā naśvarapadārthasvabhāvāparijñānādakṣaraṃ sarvaṃ nityaṃ jānīyādityakṣarajñaśca nityagrahaguptaśca bhavet ||</p>
<p>kataro 'yaṃ saṃkara iti darśayati—</p>
</div><!-- sūtra !-->

<div type="sūtra" n="124">
<lg type="mūla" xml:id="KāĀ.3.124">
  <l>sā nāmāntaritāmiśravañcitārūpayoginī |</l>
  <l>evamevetarāsāmapyunneyaḥ saṃkarakramaḥ || 124 ||</l>
</lg>
<p>seyaṃ prakrāntā prahelikā tallakṣaṇayogānnāmāntaritayā miśreṇa saṃsṛṣṭena vañcitāyā rūpeṇa yogaḥ sambandho 'syāstīti nāmāntaritāmiśravañcitārūpayoginī | mātṛketyasminnāmni sahayetyādinānekārthakalpanādamātṛkāśabdenājananī, mụ̄dhenānadhītasiddhamātṛkāpratītivipralambhāt, akṣarajñaśabdena ca varṇajñaprasiddhena vedavedinyavinaśvarajñevāniścayavañcanāt |</p>
<p>saṃkaraśeṣamatidiśan prastāvamimaṃ nigamayati— evameva yathoktasaṃkarānusāreṇa itarāsāmapi [112b] nāmāntaritāvañcitāvyatiriktānāṃ ca | na kevalamanayoḥ |<pb n="251"/>saṃkarasya saṃsargasya kramaḥ prakāra unneyo 'bhyūhyaḥ | sa caiva munnīyatām—</p>
<lg>
  <l>surāprayogeprasṛtā viprāḥ śūdrānnabhojinaḥ |</l>
  <l>āmnāyādhyayanaṃ tyaktvāyudhyantaḥ pāpa[māśritāḥ] ||</l>
</lg>
<p>samāgatā [vyutkrāntayoḥ] saṃkaraḥ |</p>
<lg>
  <l>viśāle 'tra girau dṛṣṭo girirna saktanirjharaḥ |</l>
  <l>yaścārka[piśitāsā]khyo dolāyeta pratikṣaṇam ||</l>
</lg>
<p>samānarūpāsamānaśabdayorayaṃ saṃkaraḥ |</p>
<lg>
  <l>lakṣmīdharapateḥ kāntaṃ gatā gaṅgādharāṅganā |</l>
  <l>candrā[dhāre] parītāpaḥ kutoyaṃ me tavodaye ||</l>
</lg>
<p>pārihārikīprakalpitayoḥ saṃkaraḥ |</p>
</div><!-- sūtra !-->
<trailer>|| iti prahelikācakram ||</trailer>
</div> <!-- prahelikācakra !-->

<div type="sūtra" n="125-126">
<p>evaṃ śabdālaṅkārasvabhāvāḥ kāvyaguṇā yathāvat pratipādi[tāḥ] | doṣā api kecidasādhāraṇavaidarbhamārgasambhavinaḥ śleṣādayaḥ | saṃprati sarvamārgasādhāraṇānupadarśayannāha—</p>
<lg type="mūla" xml:id="KāĀ.3.125">
  <l>apārtha vyarthamekārthaṃ sasaṃśayamapakramam |</l>
  <l>śabdahīnaṃ yatibhraṣṭaṃ bhinnavṛttaṃ visandhikam || 125 ||</l>
</lg>
<lg type="mūla" xml:id="KāĀ.3.126">
  <l>deśakālakalālokanyāyāgamavirodhi ca |</l>
  <l>iti doṣā daśaivaite varjyāḥ kāvyeṣu sūribhiḥ || 126 ||</l>
</lg>
<p>apagato 'rthaḥ abhidheyo vākyasambandhi yata ityapārtham | viruddhaḥ pūrvāparāhataḥ artho 'bhidheyo yasminniti vyartham | ekaḥ sa eva pratipādito 'rtho 'bhidheyaḥ punaryasmin pratipādyate tadekārtham | saṃśayo 'rthaviṣayaḥ, kimayamartho 'yaṃ vetyubhayārthāvalambī pratyayaḥ, tena [sa]ha vartate tajjanakatvāditi sasaṃśayam | apagataḥ kramo yathoddeśaṃ pratyāmnāyata ityapakramam | śabdena śabdavidyāprasiddhena padena hīnaṃ rahitaṃ tadvipakṣayogāditi śabdahīnam | yateḥ chandaḥśāstravihitāt vigamāt bhraṣṭamapagatamiti yatibhraṣṭam | bhinnaṃ<pb n="252"/>chandovicitividyārūḍhaṃ vṛttaṃ padyaṃ jāterapi virodhasambhavāt yasminniti bhinnavṛttam | vigataḥ sandhiḥ śabdaśāstraprasiddho yaṇādeśādiryasminnitiṃ visandhikam ||</p>
<p>deśaḥ parvatādiḥ | kālo divasādiḥ | kalā nṛtyagītādividyāḥ | lokaśca sattvaloko bhājanaloko vā citrapracāraḥ | nyāyaścānvīkṣikī | āgamaśca vedādiḥ | deśakālakalālokanyāyāgamāḥ | tairvirodho bādhā vidyate 'sminniti deśakālakalālokanyāyāgamavirodhi ca tattadvyavasthātikramāt | virodhītyetaddeśādibhiḥ pratyekaṃ sambandhanīyam | cakāra uktasamuccaye | ityete anantaroddiṣṭā daśaiva | anyūnānatiriktā doṣā guṇavipakṣatvād varjyāḥ śāstracakṣuṣā dṛṣṭvā parihartavyāḥ | sūribhiḥ pratipattṛbhiḥ | kutra ? kāvyeṣu pūrvoktarūpeṣu | kāvyaviśeṣadoṣāṇāmapi kvacit keṣāñcit pratiniyamāt | tatsambhavitvāt kāvyadoṣāste, yathā hetusambha[vi]no[113a] 'siddhādayo hetudoṣāḥ | yathā cārāñjikādayo dhānyasambhavino dhānyadoṣā ucyante loke | atrāpārthādayo yadā bhāvapradhānāḥ, tadā apārthatvādayo dūṣaṇānīti bhāvasādhanena doṣāḥ | dūṣayanti vā kāvyavyapadeśamātreṇa kvacid vā apavādaviṣaye kāvyameveti tattvāt anyatreti doṣāḥ | yadvakṣati—
  <cit><quote>
    <l>tanmattonmattabālānāmukteranyatra duṣyati |</l>
  </quote> <ref cRef="KāĀ.3.128">[3. 128]</ref></cit>
ityādi | tadyogāt kāvyaṃ duṣṭamiti jñeyam | yadā tu dharmapradhānāḥ, tadā apārthādayo duṣyanti heyā bhavantīti doṣāḥ | tadābhāsatvācca kāvyeṣu doṣāḥ | yathā dṛṣṭāntābhāsā dṛṣṭānteṣu, śabdābhāsāḥ śabdeṣviti sarvathā kāvyadoṣāste varjanīyā smṛtimateti ||</p>
</div><!-- sūtra !-->

<div type="sūtra" n="127">
<p>atha
  <cit><quote>
    <lg>
      <l>pratijñāhetudṛṣṭāntahīnaṃ duṣṭaṃ ca varṇyate |</l>
      <l>samāsena yathānyāyaṃ tanmātrārthapratītaye ||</l>
    </lg>
  </quote> <ref cRef="KāA.5.1">[kāvyālaṅkāre 5. 1]</ref></cit>
ityādinā vistareṇa pratijñāhānyādayo doṣāḥ kāvyalakṣaṇāntare darśitāḥ | te kimiha nocyanta iti cedāha—</p>
<lg type="mūla" xml:id="KāĀ.3.127">
  <l>pratijñāhetudṛṣṭāntahānirdoṣo na vetyasau |</l>
  <l>vicāraḥ karkaśaprāyastenālị̄dhena kiṃ phalam || 127 ||</l>
</lg>
<pb n="253"/>
<p>pratijñā sādhyanirdeśaḥ, vidhirūpo niṣedhalakṣaṇo vā | sādhyasya sarvasya sadasattvābhyāṃ vyāpteḥ | sa ca pramāṇāntarāvyāhataḥ | pramāṇāntaranirastasyāhetugocaratvāt | yathoktam—
  <cit><quote>
    <l>sandigdhe hetuvacanād vyasto heturanāśrayaḥ |</l>
  </quote> <ref cRef="PraVā.4.91">[pramāṇavārttike 4. 91]</ref></cit>
iti | tathā
  <cit><quote>
    <l>hetubhistrāṇamupetaṃ naiva yo hataḥ |</l>
  </quote> <ref>[ ]</ref></cit>
ityādiḥ | anyatra tadvistaraḥ | hetuḥ, tasyā evaṃrūpāyāḥ pratijñāyā sādhanabhūto 'rthaḥ trirūpo 'nyo vā | tasyāpi tallakṣaṇaśāstre vistaraḥ | dṛṣṭāntaḥ sādhyasādhanayoḥ sambandhapratipattiviṣayabhūto 'rthaḥ kaścit | sa ca sādharmyadṛṣṭānto vaidharmyadṛṣṭāntaścetyādinā anyatra nirṇītaḥ | teṣāṃ trayāṇāṃ hāniryathā[kramaṃ] pratijñāhetudṛṣṭāntahāniḥ | [dvandvāt paraṃ śrūyamāṇasya] pratyekamabhisambandhāt pratijñāhāniḥ hetuhāniḥ dṛṣṭāntahāniśceti trividho bhavati | tatra pratijñāhāniḥ- tayaiva pratijñayā hetunā siddhāntena sarvāgamaiḥ prasiddhadharmatayā pratyakṣeṇa ca bādhetyanekadhā | yathoktaṃ bhāmahena—
  <cit><quote>
    <lg>
      <l>tadarthahetusiddhāntasarvāgamavirodhinī |</l>
      <l>[113b] prasiddhadharmā pratyakṣabādhinī ceti duṣyati ||</l>
    </lg>
  </quote> <ref cRef="KāA.5.93">[kāvyālaṅkāre 5. 13]</ref></cit>
iti | hetuhānirasiddhatvādilakṣaṇaḥ | yathoktam—
  <cit><quote>
    <l>hetustrilakṣaṇo jñeyo hetvābhāso viparyayāt |</l>
  </quote> <ref cRef="KāA.5.29">[kāvyālaṅkāre 5. 21]</ref></cit>
iti | tasyānyatra vistaraḥ | dṛṣṭāntahāniḥ sādhyadharmavirahādirūpāt | taduktam—
  <cit><quote>
    <lg>
      <l>sādhyasādhanadharmābhyāṃ siddho dṛṣṭānta ucyate |</l>
      <l>tadviparyayato vāpi tadābhastadavṛttitaḥ ||</l>
    </lg>
  </quote> <ref cRef="KāA.5.26">[kāvyālaṅkāre 5. 26]</ref></cit>
<pb n="254"/>
iti | tadvistaro 'pyanyatraiva | seyaṃ trividhā hāniḥ pratyekamanekaśo nānā kāvyeṣu doṣaḥ | vaiguṇyaṃ vā doṣo veti sadasatpakṣavikalpanam | vicāro 'yaṃ [vi]gṛhya parīkṣā[yā] iha kathañcit prastutatve 'pi [mukhyatastasyāḥ] tarkaśāstra[gocara]tvāt karkaśaprāyaḥ karkaśabhāgaḥ atigambhīratvādihānadhikārācca, prāyo bhūyān yasminniti kṛtvā | tena vā prāyo bahulaḥ | prāyeṇa bhūmnā vā karkaśaḥ karkaśaprāyaḥ | rājadantādiṣu darśanāt pūrvanipātaḥ | karkaśaprāyaḥ kaṭhinabhūyiṣṭhaḥ arañjaka iti yāvat | iha ca komalaprāyaḥ kāvyapratiniyataḥ guṇadoṣaviṣayo vicāro 'dhikṛtaḥ | tasmāt tena karkaśaprāyeṇa vicāreṇa ālị̄dhena anuṣṭhānamukhenādṛtena kiṃ phalam ? kāvyapratiniyataguṇadoṣanirṇayarūpaṃ prayojanaṃ kimasti ? naivetyāśaya | tathā cāha—</p>
<p>kāvyalakṣaṇe kāvyapratiniyatā doṣā guṇāśca vicāryante | na śāstrāntarasādhāraṇā api, sarvaśāstrasamuccayaprasaṅgāt | tataśca atraiva sarvaguṇadoṣavyutpattau śāstrāntarāṇi vyarthāni syuḥ, tāvanmātraphalatvād vidyāsthānānām | tatraitatpratiniyatavyutpatteranyataḥ siddheridamapi vyarthaṃ syāt, sarvatra pratiniyamābhāvāt | na caivam, guṇadoṣavyutpattīnāṃ pratiśāstraṃ niyamadarśanāt | atha kāvyāṅgatvāt pratijñābhedādikaṃ vidyāntaramapi saṃkṣiptamihābhidhānīyam | tat kiṃ chandovicityādikaṃ tatra nābhimatam ? tasyāpi kāvyāṅgatvena nimittasya samānatvāt | na ca yatkiñcidiha darśitam ityetāvatā śāstrāntare samyagjñānaṃ sampadyate, punastacchāstrādeva yathāvadavagamavyapekṣaṇāt jñānānāṃ [ca] pratiśāstraṃ niyatatvāt | tatastata eva tattajjñānamapekṣaṇīyam | yat punaḥ kāvyalakṣaṇasyāsya pramāṇalakṣaṇīkaraṇam, tadāhopuruṣikāmātramiti sūktamidaṃ tenālị̄dhena kiṃ phalamiti ||</p>
</div><!-- sūtra !-->

<div type="sūtra" n="128">
<p>[114a] eṣāṃ yathoddeśaṃ sanirdeśaṃ sāpavādaṃ [vivaraṇaṃ] kartuṃ prakramate—</p>
<lg type="mūla" xml:id="KāĀ.3.128">
  <l>samudāyārthaśūnyaṃ yat tadapārthamitīṣyate |</l>
  <l>tanmattonmattabālānāmukteranyatra duṣyati || 128 ||</l>
</lg>
<p><note place="app" xml:lang="sa-Latn">samudāyārtha ityārabhya ślokatritayaṭākāyāṃ mātṛkāsthakramaḥ asaṃlagna iti kṛtvā arthaparyālocanena śobhanataraḥ kramaḥ svīkṛtaḥ ||</note>﻿samudāyasya prakaraṇāt padasambandhino vākyasya artho 'bhidheyam aṅgāṅgibhūtakriyākārakasambandhaviśeṣalakṣaṇaṃ sāṃvyavahārikam | tena śūnyaṃ rahitam | na padārtha<pb n="255"/>mātreṇa, tasya kvacidapyavyabhicārāt | daśadāḍimāni ṣaḍapūpā ityādāvapi padārthapratyayodayāt | yat ityanūdya tat samudāyārthaśūnyam apārtham | iha doṣaprastāve | apārthamiti vā apārthaṃ nāma iṣyate smaryata iti vidhiḥ | tadapārthaṃ duṣyati kāvyadoṣo bhavati ityutsargaḥ | tasyāpavādamāha- mattetyādi | mattā madirāmadādiyogāt | unmattā vāyukṣobhādicittavikṣepāt | bālāḥ heyopādeyajñānavikalāḥ avyutpannāḥ tathā bālakalpāḥ śaktivikalā vṛddhā asaṃbaddhabhāṣiṇaḥ | teṣāṃ tathāvidhāyā evokterucitatvāt | saiva teṣāṃ sūktiriti | [ataḥ] teṣāmukteranyatra subhāṣitaviṣaye [tadidamapārthaṃ] duṣyati duṣṭaṃ jāyate ||</p>
</div><!-- sūtra !-->

<div type="sūtra" n="129">
<p>tadudāharati—</p>
<lg type="mūla" xml:id="KāĀ.3.129">
  <l>samudraḥ pīyate devairahamasmi jarāturaḥ |</l>
  <l>amī garjanti jīmūtā harerairāvaṇaḥ priyaḥ || 129 ||</l>
</lg>
<p>na hyatra samudraḥ pīyata ityādeḥ padasamudāyasya kaścideko 'rtho gṛhyate yaḥ kāvyārthaḥ syāt | avayavārthā evāna[nvitāḥ] śalākākalpāḥ pratibhānti | tadīdṛśamapārthaṃ vijñeyam ||</p>
</div><!-- sūtra !-->

<div type="sūtra" n="130">
<p>utsarga[ta]stvasambhavamidamiti apavādamukhena nigamayannāha—</p>
<lg type="mūla" xml:id="KāĀ.3.130">
  <l>idamasvasthacittānāmabhidhānamaninditam |</l>
  <l>itaratra kaviḥ ko vā prayuñjotaivamādikam || 130 ||</l>
</lg>
<p>idamanantaroktamapārthamabhidhānaṃ vacanam asvasthaṃ cittamantaḥ[karaṇaṃ] yeṣāmityasvasthacittānāṃ mattonmattādīnāṃ [abhidhānamaninditaṃ] syāt | anyatra tu ninditam | athavā itara[tra] svastheṣu viṣaye tatkartṛtvakalpanāt | evamidamanantaroktamapārthamādiryasya daśadāḍimādestadevamādikamasambaddhaṃ [vākyajātaṃ] ko nāma kavirakuśalo 'pi, prāgeva nipuṇaḥ | prayuñjīta racayet ? naiva [kaścit prayuṅkte ] | mūlahāneratisthūlatvācca nātra bhrāntiḥ sambhāvya[ta] iti bhāvaḥ | vākyavikāratvāt tu idamapi kathañcit kāvye sambhavediti sambhavamātrakalpanayā svastheṣvapi darśitamiti ||</p>
</div><!-- sūtra !-->

<pb n="256"/>

<div type="sūtra" n="131">
<lg type="mūla" xml:id="KāĀ.3.131">
  <l>ekavākye prabandhe vā pūrvāparaparāhatam |</l>
  <l>viruddhārthatayā vyarthamiti doṣeṣu paṭhyate || 131 ||</l>
</lg>
<p>ekaṃ ca tad vākyaṃ ca ityekaṃ vākyaṃ padyātmakaṃ gadya[mayaṃ] vā [tatra] prabandhe vā sargabandhādike yatra kvacidādau madhye ante vā pūrvāparābhyāṃ parāhataṃ pūrvāparaviruddhaṃ vacanaṃ vyarthamiti vyarthaṃ nāma paṭhyate jñāyate atra doṣeṣu prakaraṇāt kāvyasambaddheṣu madhye | ayamapi kāvyadoṣa iti yāvat | kutaḥ ? viruddhaḥ pratiṣiddhaḥ artho 'bhidheyam yasmin tasya bhāvaḥ | tayā hetubhūtayā | na tu vigatārthatayā, apārthamityeva tasya saṃgrahāditi ||</p>
</div><!-- sūtra !-->

<div type="sūtra" n="132">
<lg type="mūla" xml:id="KāĀ.3.132">
  <l>jahi śatrukulaṃ kṛtsnaṃ jaya viśvambharāmimām |</l>
  <l>na hi te ko 'pi vidveṣṭā sarvabhūtānukampinaḥ || 132 ||</l>
</lg>
<p>śatrūṇāṃ kulaṃ kṛtsnaṃ sarvaṃ jahi nāśaya rājan ! tato niḥsapatnaṃ viśvambharāṃ mahīmimāṃ jaya ātmasāt kuru | te tava ko 'pi kaścid vidveṣṭā śatrurna vidyate | kutaḥ sarvabhūtānukampinaḥ sarvabhūtahitaiṣitvāt | antarbhāvitahetvarthaṃ viśeṣaṇamidam | atra śatruḥ pūrvaṃ vihita eva paścāt tatparyāyeṇa niṣiddhaḥ | pūrvāparāhatamīdṛśaṃ vyarthamekavākyaviṣayamavagantavyam | prabandhaviṣayaṃ tu tatra saṃbhavediti ||</p>
</div><!-- sūtra !-->

<div type="sūtra" n="133">
<p>asyāpavādaṃ darśayannāha—</p>
<lg type="mūla" xml:id="KāĀ.3.133">
  <l>asti kācidavasthā sā sābhiṣaṅgasya cetasaḥ |</l>
  <l>yasyāṃ bhavedabhimatā viruddhārthāpi bhāratī || 133 ||</l>
</lg>
<p>yasyāmavasthāyāṃ vaktuḥ sambandhinyāṃ viṣaye | viruddho 'rtho yasyāmiti viruddhārthā pūrvāparāhatābhidheyā api, na kevalamitarā | bhāratī vacanam abhimatā aduṣṭā | tadā tathocitatvāt | cetasaḥ tādṛśī kvacit samavasthā daśā astiṃ vidyate | kasya ? sahābhiṣaṅgeṇa [āsaktyā] kvacid viṣaye stryādau vartate iti sābhiṣaṅgasya atiraktacetasaḥ sambandhinī kutaścit manovasthāviśeṣād vyarthamapyanindyamityarthaḥ ||</p>
</div><!-- sūtra !-->

<pb n="257"/>

<div type="sūtra" n="134">
<p>tadudāharati—</p>
<lg type="mūla" xml:id="KāĀ.3.134">
  <l>paradārābhilāṣo me kathamāryasya yujyate |</l>
  <l>pibāmi taralaṃ tasyāḥ kadā nu daśanacchadam || 134 ||</l>
</lg>
<p>paramya dāreṣu kalatre | abhilāṣaḥ saṅgamecchā | lokaśā[straviruddho] 'yaṃ [115a] me mamāryasya nyāyavya[va]hāriṇaḥ sataḥ kathaṃ nāma yujyate saṃgacchate ? naivāyaṃ mama yujyata ityarthaḥ | itthaṃ kathañcit pratisaṃkhyānāt labdhasya vivekasya viparyayaḥ punarabhiṣaṅgaparavaśo 'nupatitaḥ | tasyāḥ parayoṣitaḥ kasyā[śa]cidiṣṭāyā daśanacchadamadharaṃ taralamujjvalaṃ kadā nu pibāmi ? katarat tādṛśaṃ puṇyadinaṃ bhavet ! nu prārthanāyām | īdṛśaṃ pūrvāparāhatamapiṃ atyāsaktyādyavasthānugṛhītaṃ na duṣyati, tādṛśasyaiva tadocitatvāditi ||</p>
</div><!-- sūtra !-->

<div type="sūtra" n="135">
<lg type="mūla" xml:id="KāĀ.3.135">
  <l>aviśeṣeṇa pūrvoktaṃ yadi bhūyo 'pi kīrtyate |</l>
  <l>arthataḥ śabdato vāpi tadekārthaṃ mataṃ yathā || 135 ||</l>
</lg>
<p>pūrvoktaṃ prathamaṃ prayuktaṃ śabdārtharūpaṃ kiñcit bhūyaḥ punarapi yadi kathañcit pramādāt kīrtyate prayujyate | katham ? aviśeṣeṇa pūrvoktamapyarthaviśeṣamanapekṣya tāvatyevārthe | yadi tu viśeṣāpekṣā syāt, tadā naikārthamiti bhāvaḥ | tadīdṛśamekārtham | ataḥ ekaḥ pūrvāparakālabhāvyarthaḥ aviśiṣṭaḥ asminniti kṛtvā | katham ? arthataḥ abhidheyena pūrvapratipāditasyaivārthasya aviśeṣeṇa punaḥ pratipādanāt | śabdato vācakena vā hetunā tāvatyeva cārthe punaḥ śabdaprayogāt | na punararthapaunaruktyamanapekṣya śabdapaunaruktyaṃ svatantraṃ darśayituṃ śakyam, artha[to bhinnasya] eva śabdasya yamakādau apunarukteḥ | yatra tvarthābhedaḥ tatra taddvārakaṃ śabdapaunaruktyam | apītyubhayathā darśitam | yathetyudāharati ||</p>
</div><!-- sūtra !-->

<div type="sūtra" n="136">
<lg type="mūla" xml:id="KāĀ.3.136">
  <l>utkāmunmanayantyete bālāṃ tadalakatviṣaḥ |</l>
  <l>ambhodharāstaḍitvanto gambhīrāḥ stanayitnavaḥ || 136 ||</l>
</lg>
<p>bālāṃ striyaṃ kāñcit | utkām utkaṇṭhitām | unmanayanti utkaṇṭhayanti | utkaṇṭhatāmātrāpekṣāyām idamekārtham, viśeṣāpekṣā[rāhitye]neti draṣṭavyam | ete pratyakṣa<pb n="258"/>vātanaḥ | tasyā bālāyā alakānāmiva tviṭ prabhā yeṣāmiti tadalakatviṣaḥ | ambhodharāstaḍitvanta iti anyatareṇa meghamātrapratipādanādekārtham | rūpaviśeṣavivakṣāyāṃ tu anekārthatvaṃ syāt | yathāha bhāraviḥ—
  <cit><quote>
    <l>
      <seg type="pāda">bibhrāṇamānīlarucaṃ piśaṅgī—</seg>
      <seg type="pāda">rjaṭāstaḍittvantamivāmbuvāham |</seg>
    </l>
  </quote> <ref cRef="Kirātā.3.1">[kirātārjunīye 3. 1]</ref></cit>
iti | gambhīrāḥ stanayitnava ityekenaiva stananayogyasya pratipādanādubhayamevārthamaviśeṣavivakṣāyāmiti ||</p>
</div><!-- sūtra !-->

<div type="sūtra" n="137">
<p>atrāpyapavādaṃ vyutpādayannāha—</p>
<lg type="mūla" xml:id="KāĀ.3.137">
  <l>anukampādyatiśayo yadi kaścid vivakṣyate |</l>
  <l>na doṣaḥ punarukto 'pi pratyuteyamalaṃkṛtiḥ || 137 ||</l>
</lg>
<p>anukampā anukrośa ādiryasya vismayaharṣādestasya tadrūpo vā atiśayo viśeṣaḥ anukampādyatiśayaḥ, [115b] nānukampādimātram | kaścid anyatamo yadi vivakṣyate prakā[śayitumi]ṣyate tadā punarukto 'pi vākye 'rthataḥ śabdato 'pi vā na doṣaḥ | ekārthalakṣaṇe 'bhihite vikāro nāsti | guṇo 'pi na tādṛśaḥ kaściditi cedāha—pratyuteti | viśeṣavivakṣāyāṃ nipātasamudāya eko vā nipātaḥ | yadāha—iyaṃ punaruktiralaṃkṛtiḥ kāvyaśobhākaratvājjāyate tādṛśi viṣaye iti ||</p>
</div><!-- sūtra !-->

<div type="sūtra" n="138">
<p>tadudāharati—</p>
<lg type="mūla" xml:id="KāĀ.3.138">
  <l>hanyate sā varārohā smareṇākāṇḍavairiṇā |</l>
  <l>hanyate cārusarvāṅgī hanyate mañjubhāṣiṇī || 138 ||</l>
</lg>
<p>sā kācidiṣṭā varāroha strī mukhyā hanyate pīḍyate | cāru sarvamaṅgamasyā iti cārusarvāṅgī | hanyate mañjubhāṣiṇī madhurālāpinī hanyate smareṇa kāmena akāṇḍavairiṇā nirnimittaśatruṇeti | īdṛśaṃ punaruktamapi kāvyabhūṣaṇamavasthāviśeṣayogāt | āha ca—<pb n="259"/>
  <cit><quote>
  <lg>
    <l>vismaye ca viṣāde ca kope dainye ca vāraṇe |</l>
    <l>prasāde caiva harṣe ca padamekaṃ dvirucyate ||</l>
  </lg>
  </quote> <ref>[ ]</ref></cit>
iti ||</p>
</div><!-- sūtra !-->

<div type="sūtra" n="139">
<lg type="mūla" xml:id="KāĀ.3.139">
  <l>nirṇayārthaṃ prayuktāni saṃśayaṃ janayanti cet |</l>
  <l>vacāṃsi doṣa evāsau sasaṃśaya iti smṛtaḥ || 139 ||</l>
</lg>
<p>vacāṃsi śabdāḥ prayuktāni prakāśitāni | kimartham ? nirṇayārtham | nirṇayo niścayaḥ, prakaraṇāt kāvyārthaviṣayaḥ saṃśayaviparyāsavirodhī pratyayaḥ | arthaḥ prajojanam, sādhyatvād yasmin prayoge iti kriyāviśeṣaṇam | tacca svabhāvato napuṃsakam dvitīyaikavacanāntaṃ ca smaryate | na tu saṃśayārtham, tadānīṃ doṣāt | yad vakṣyati—īdṛśaṃ saṃśayāya <ref cRef="KāĀ.3.141">[3. 141]</ref> ityādi | saṃśayaniścayaviparyayamarthadvayāvagāhi jñānaṃ yadi janayanti, asau tādṛśaḥ saṃśaya iti sasaṃśayo nāma doṣa eva kāvye | na guṇo 'pi tatra viṣaye | anyatra tu bhavet | smṛto vijñāyate ||</p>
</div><!-- sūtra !-->

<div type="sūtra" n="140">
<lg type="mūla" xml:id="KāĀ.3.140">
  <l>manorathapriyālokarasalolekṣaṇe sakhi |</l>
  <l>ārādvṛttirasau mātā na kṣamā draṣṭumīdṛśam || 140 ||</l>
</lg>
<p>manorathasya hṛdayābhilāṣasya priyo dayitaḥ kaścit | tadekālambanatvāt tasya ālokanamālokaḥ | tatra rasaḥ | tena līle capale īkṣaṇe netre yasyā iti manorathapriyālokarasalīlekṣaṇe sakhīti sambodhanam | yad vā manorathapriya iṣṭaḥ | ālokaḥ prakāśo bāhyaḥ | tadvadarasalolekṣaṇatvaṃ na saṃvṛttam [?] ātmānamantastiṣṭhantaṃ necchasi | kiṃ tu yatheṣṭaṃ bahirāloke bhramituṃ vācchasīti abhiprāyeṇa [116a] evamāmantryate | ata eva atrāpi saṃśayaḥ, katamo 'rtho 'trābhipreta ityaniścayāt | yadi nāmaivam, tataḥ kiṃmityāha—ārāditi | īdṛśamevaṃvidhaṃ tava svātantryaṃ manorathapriyālokarasalolatvam | asau tava mātā ārād vṛttirasyā ityārādvṛttiḥ | draṣṭuṃ na kṣamā | atrāpyārācchabdasya dūrāntikavṛttitvāt, asāvityasya ca parokṣāparokṣayorvṛtteḥ saṃśayyate | kimasau mātā dūravṛttirīdṛśaṃ draṣṭuṃ na kṣamā na śaknoti parokṣatvāt, kiṃ vā asau iyaṃ mātā ārādvṛttirāsannavartinī īdṛśaṃ draṣṭuṃ na kṣamā na sahate | īdṛśaṃ dṛṣṭvā sutarāṃ kupyatīti<pb n="260"/>
[a]niścayaḥ kaściṃt | tadīdṛśaṃ [sa] saṃśayaṃ draṣṭavyamiti ||</p>
</div><!-- sūtra !-->

<div type="sūtra" n="141">
<p>atrāpyapavādamāha—</p>
<lg type="mūla" xml:id="KāĀ.3.141">
  <l>īdṛśaṃ saṃśayāyaiva yadi jātu prayujyate |</l>
  <l>syādalaṅkāra evāsau na doṣastatra tadyathā || 141 ||</l>
</lg>
<p>īdṛśamevaṃvidhaṃ sasaṃśayaṃ vacanaṃ yanniścayārtha[nigūhanena] saṃśayāyaiva kāvyārthasande[hotpādanā]rthameva, tatheṣṭatvāt | jātu kadācit, na sarvathā | tādṛśe prastāve yadi prayujyate tadā asau saṃśayaḥ adoṣo jātaḥ alaṅkāro guṇa eva syāt kāvyasya | na doṣaḥ syāt | tatra tādṛśi saṃśaye viṣaye tasyaiva tatra vidheyatvāt | yathetyudāharati ||</p>
</div><!-- sūtra !-->

<div type="sūtra" n="142">
<lg type="mūla" xml:id="KāĀ.3.142">
  <l>paśyāmyanaṅgajātaṅkalaṅghitāṃ tāmaninditām |</l>
  <l>kālenaiva kaṭhoreṇa grastāṃ kiṃ nastvadāśayā || 142 ||</l>
</lg>
<p>tāṃ kāñcidiṣṭām aninditāṃ striyam | anaṅgāt kāmāt jātaḥ anaṅgajaḥ sa ca sā vā ātaṅkaḥ pīḍā | aṅgāt śarīrāt jātaḥ bāhyabhūtasaṃbhūtatvāt anaṅgajaḥ sa ca sā vā ātaṅka santāpaścetiṃ dvaidham | madanena laṅghitāmabhibhūtāṃ satīṃ kālena mṛtyunaiva kaṭhoreṇa asthānaprahāritvāt | kālenaiva kaṭhoreṇa grīṣmeṇa kālāvarṣikāgrastāṃ mṛṇālikāmiva kavalitām, paśyāmi avaimi | nātra sandehaḥ ityaparaṃ dvaidham | tataśca tvayi āśayā abhilāṣeṇa no 'smākaṃ kiṃ prayojanam ? na kiñcit | yadi sā astiṃ tadatheṃ tvāmabhilaṣāmi kimidānīṃ tvayeti | kiṃ nastadāśayeti pāṭhe—tatra kimiṃdānīṃ naḥ asmākaṃ tasyāmāśayā pratyāśayā ? gatā dūramasmākamasāviti vyākhyeyam ||</p>
</div><!-- sūtra !-->

<div type="sūtra" n="143">
<p>tad vivṛṇoti—</p>
<lg type="mūla" xml:id="KāĀ.3.143">
  <l>kāmārtā gharmataptā vetyaniścayakaraṃ vacaḥ |</l>
  <l>yuvānamākulīkartumiti dūtyāha narmaṇā || 143 ||</l>
</lg>
<p>uktena prakāreṇa kāmena ārtā gharmeṇa taptā kṣapitā vā [116b] ityevamaniścayakaraṃ saṃśayajanakaṃ vā vākyaṃ dūtī kācit āha bravīti | narmaṇā parihāsena hetunā ityuktena vidhinā | kimasau madviyogāt kāmārtā gharmataptā vā kevalamityaniścayalābhāt<pb n="261"/>yuvānaṃ kañcit kāmena ākulīkartuṃ vidhurayitum | tataśca saṃśaya evātrābhidheyatvādalaṅkāraḥ ||</p>
</div><!-- sūtra !-->

<div type="sūtra" n="144">
<lg type="mūla" xml:id="KāĀ.3.144">
  <l>uddeśānuguṇo 'rthānāmanudeśo na cet kṛtaḥ |</l>
  <l>apakramābhidhānaṃ taṃ doṣamācakṣate budhāḥ || 144 ||</l>
</lg>
<p>arthānāṃ yathoddiṣṭānāṃ keṣāñciduddeśaḥ prathamopakṣepaḥ tasyānuguṇastatra kramānusāritvāt anudeśaḥ<note place="app" xml:lang="sa-Latn">anudiśyata ityanudeśaḥ | paścāduccāryata ityaryaḥ | <ref cRef="PāŚi.1.3.10">pāṇinīyakāśikāyām 1.3.10</ref></note>﻿ pratyāmnāyaścet na kṛtaḥ syāt pramādāt, tādṛśaṃ viśeṣamantareṇeti bhāvaḥ | apakrama iti abhidhānaṃ saṃjñā yasyetyapakramābhidhānam | apakramaṃ nāma doṣaṃ taṃ yathoktamācakṣate kathayanti kavayaḥ | yathetyudāharati ||</p>
</div><!-- sūtra !-->

<div type="sūtra" n="145">
<lg type="mūla" xml:id="KāĀ.3.145">
  <l>sthitinirmāṇasaṃhārahetavo jagatāmajāḥ |</l>
  <l>śambhunārāyaṇāmbhojayonayaḥ pālayantu vaḥ || 145 ||</l>
</lg>
<p>jagatāṃ lokānāṃ sthitiḥ prabandhānuvṛttiḥ | nirmāṇamutpādaḥ | saṃhāro nāśasteṣāṃ hetavaḥ, tatkartṛtvāt na jātā akṛtakā ityajāḥ nityāḥ | ke te ? śambhuśca śaṅkaraḥ, nārāyaṇaśca viṣṇuḥ | ambhojayoniśca brahmā | śambhunārāyaṇāmbhojayonayaḥ | vo yuṣmān pālayantu rakṣantu | atra jagatāṃ sthitiheturnārāyaṇaḥ, nirmāṇaheturambhojayoniḥ saṃhārahetuḥ śambhurityāgamāt na yathoddeśamanudeśaḥ kṛta ityapakramanāmāyaṃ kāvyadoṣa iti ||</p>
</div><!-- sūtra !-->

<div type="sūtra" n="146">
<p>atrāpyapavādamabhidhatte—</p>
<lg type="mūla" xml:id="KāĀ.3.146">
  <l>yatnaḥ sambandhavijñānahetuḥ ko 'pi kṛto yadi |</l>
  <l>kramalaṅghanamapyāhurna doṣaṃ sūrayo yathā || 146 ||</l>
</lg>
<p>yatnena pratiyatnena yathāvasthānātikrameṇānyathā sambandhayojanamanudeśaḥ tasya vijñānamavagamaḥ | tasya hetuḥ kāraṇaṃ ko 'pi kaścit tādṛśaḥ yena tatra sambandho vijñāyate | na yathoddeśam | yadi kṛtaḥ syād yatnaḥ | sambandhanirjñānaheturityapi paṭhyate | tatra sambandhasyāyathoddeśamanudeśasya nirjñāne hetuḥ kāraṇabhūto yadi yatnaḥ ko 'pi<pb n="262"/>kṛtaḥ syāditi vyākhyeyam | tadā kramasya yathoddeśamanudeśasya laṅghanamatikramamapi na kevalamalaṅghanam | na doṣamāhuḥ smaranti sūrayaḥ kavayaḥ | yathetyudāharati ||</p>
</div><!-- sūtra !-->

<div type="sūtra" n="147">
<lg type="mūla" xml:id="KāĀ.3.147">
  <l>bandhutyāgastanutyāgo deśatyāga iti triṣu |</l>
  <l>ādyantāvāyatakleśau madhyamaḥ kṣaṇikajvaraḥ || 147 ||</l>
</lg>
<p>bandhūnāṃ tyāgo viraho viraho bandhutyāgaḥ | tanoḥ śarīrasya tyāgo maraṇam | deśasya ātmīyasya tyāgo deśatyāga iti triṣu eteṣu bandhutyāgādiṣu duḥkheṣu | ādiścāntaśca ityādyantau [117a] bandhutyāgadeśatyāgau āyatau dīrghau ca tau kleśau saṃbādhau | āyato kleśo duḥkhamanayorityāyatakleśau yāvajjīvamanubandhāt | madhyamastanutyāgaḥ kṣaṇikaḥ kṣaṇamātrabhāvī cāsau jvarastāpaśceti kṣaṇikajvaraḥ śarīrābhāve nānubandhāt | atrāyatakleśatvaṃ bandhutyāgadeśatyāgayoḥ | evaṃ na tanutyāgasya | kṣaṇikajvaratvaṃ ca tanutyāgasyaiva netarayoriti yatnasambandhaḥ | sambandhanirjñātaheturīdṛśo draṣṭavyaḥ | yadi punaḥ trayāṇāmapyekarūpatvaṃ tadā kramalaṅghanaṃ doṣa eva syāt, viśeṣasya tādṛśasyābhāvāditi ||</p>
</div><!-- sūtra !-->

<div type="sūtra" n="148">
<lg type="mūla" xml:id="KāĀ.3.148">
  <l>śabdahīnamanālakṣyalakṣyalakṣaṇapaddhatiḥ |</l>
  <l>padaprayogo 'śiṣṭeṣṭaḥ śiṣṭeṣṭastu na duṣyati || 148 ||</l>
</lg>
<p>padasya subantasya tiṅantasya vā prayogo vyavahāraḥ padaprayogaḥ, lakṣyate [yat] taditi lakṣyamudāharaṇam | lakṣaṇaṃ śabdaśāsanam, lakṣyate anena śabdarūpamiti kṛtvā | tayoḥ te eva vā paddhatiḥ mārgaḥ, tato vyavahārapravṛtteḥ | anālakṣyā adṛśyā, abhāvāt | lakṣyalakṣaṇapaddhatiryasmin sa tādṛśa aśiṣṭairanāptaiḥ svīkṛtaḥ | ityanūdya śabdahīnaṃ tadvijñeyamiti vidhīyate | yaḥ punarevaṃbhūto 'pi padaprayogaḥ śiṣṭairiṣyate śāstre kāvye vā, kvacit prayuktatvāt | sa śiṣṭaiḥ śāstrakāraistatprajñairvā iṣṭastu āptaprayuktaḥ punaḥ na duṣyati, teṣāṃ sarvatheha pramāṇatvāt | ananto hi śabdarāśiḥ | tatra kaścicchabdaḥ śabdānuśāsanād gṛhyate | kaścidāptaprayogāt tatkalpāt | śabdānuśāsanamapi āptopadeśa iti na kaścidanayorviśeṣaḥ ata evoktam — śiṣṭeṣṭastu na duṣyatīti ||</p>
</div><!-- sūtra !-->

<div type="sūtra" n="149">
<p>tadudāharati—</p>
<lg type="mūla" xml:id="KāĀ.3.149">
  <l>avate bhavate bāhurmahīmarṇavaśakvarīm |</l>
  <l>mahārājannajijñāsau nāstītyāsāṃ girāṃ rasaḥ || 149 ||</l>
</lg>
<pb n="263"/>
<p>avatirataṅānaḥ taṅā prayuktaḥ | bāhubhirityapekṣā bhavata iti ṣaṣṭhīsthāne caturthī prayuttā | arṇavaśakvarī mekhalā ratnayogādinā yasyā ityarṇavaśkvarī nadṛtaḥ<note place="app" xml:lang="sa-Latn">cāndrasūtram—tula nadṛtaśca—<ref cRef="Aṣṭā.5.4.153">pāṇiniḥ 5. 4. 153</ref></note> iti kapā bhavitavyam | mahārājannityatrāpi sakhyahorājñāṃ ṭac<note place="app" xml:lang="sa-Latn">tadeva tula rājāhaḥsakhibhyaṣṭac—<ref cRef="Aṣṭā.5.4.91">pāṇiniḥ 5. 4. 91</ref></note>﻿ [117b] iti ṭacā bhāvyam | tadidaṃ sarvaṃ śāstraśiṣṭaprayogapratikūlamiti śabdahīnam | nanvanuprāsādiḥ śabdaraso 'tra vidyate kāvyaguṇaḥ | tannedamekāntaheyamiti cedāha— ityevaṃ duṣṭānāṃ śabdānāṃ na ca raso 'nuprāsādirapi jijñāsitāveva sthito grāhyaḥ | aśraddhāśrayatayā tasyā vyupahatatvāt | śuddhāyāṃ hi bhūmau nyastaḥ puṣpaprakaraḥ śobhate | yaḥ punarapūtāyāṃ bhuvi nikṣipyate kusumanikaraḥ sa niṣphala eva | tathā śuddhāyāṃ śabdapaddhatau rasaḥ anuprāsādiḥ śobhate nānyathā | yatra punarayaṃ raso darśitaḥ, tad rasaprayoge 'pi śabdahīnatvāt heyamiti khyāpayitum | mahārājan na jijñāsā nāstītyāsāṃ girāṃ rasaḥ ityapi pāṭhaḥ | tatrāsāṃ girāṃ raso nāstīti īdṛśī jijñāsā na vidyate, heyatvādīdṛśasya rasasyeti vyākhyeyam | śeṣaṃ samānamiti ||</p>
</div><!-- sūtra !-->

<div type="sūtra" n="150">
<p>kvacidaśabdahīne 'pi śabdahīnabhrāntiriti vyutpādayannāha—</p>
<lg type="mūla" xml:id="KāĀ.3.150">
  <l>dakṣiṇādrerupasaran mārutaścūtapādapān |</l>
  <l>kurute lalitādhūtapravālāṅkuraśobhinaḥ || 150 ||</l>
</lg>
<p>dakṣiṇādrermalayaparvatādupasarana āgacchana mārutaḥ cūtapādapān sahakāratarūn lalitaṃ salīlamādhūtairākampitaiḥ pravālairaṅkuraiḥ pallavodgamaiḥ śobhante iti lalitādhūtapravālāṅkuraśobhinaḥ | sa tat kurute vidhatte | atra kila dakṣiṇādrerupasaraṇe bhāvāt pañcamī na yujyate, apāyalakṣaṇatvāt tasyāḥ | upasaraṇāpekṣayā tvādhāreṇa vyāpyena vā dakṣiṇānilena bhāvyam | tataśca saptamī dvitīyā vā yujyate | naivaṃ kṛtam | ataḥ śabdahīnamevaṃvidhamiti kudhiyo manyante | na caitadevam | upasaraṇaṃ hi tata āgamanamiti viśleṣayogād dakṣiṇādrimāmṛśyopasara[tyayami]ti lyablopalakṣaṇā pañcamyeva yujyate ||</p>
</div><!-- sūtra !-->

<div type="sūtra" n="151">
<p>tadetanmanasi [118a] kṛtyāha—</p>
<lg type="mūla" xml:id="KāĀ.3.151">
  <l>ityādiśāstramāhātmyadarśanālasacetasām |</l>
  <l>apabhāṣaṇavad bhāti na ca saubhāgyamujjhati || 151 ||</l>
</lg>
<pb n="264"/>
<p>ityevaṃvidhaṃ lakṣyam | apabhāṣaṇavat śabda[hīna]mivābhāti pratibhāsate | keṣām ? śāstraṃ śabdalakṣaṇādikam | tasya māhātmyaṃ prabhāvaḥ | evaṃvidhalakṣyasaṃgrāhakatvam | tasya darśanamabhyāsaḥ tatrālasaṃ mandaṃ ceto yeṣāmiti [śāstramāhātmyadarśanālasaceta]sām śāstramāhātmyadarśanena nedṛśī bhrāntirupajāyate, tasyājña[tvā]panoditvāt | yathoktam—
  <cit><quote>
    <l>śāstraṃ mohanivartanam</l>
  </quote> <ref cRef="PraVā.1.7">[ pramāṇavārttike 1. 7 ]</ref></cit>
iti | na cedṛśaṃ saubhāgyaṃ sādhutāmujjhati tyajati | subhagenevedṛśaṃ sadṛśaḥ | yathoktaṃ prāgasmābhiriti ||</p>
</div><!-- sūtra !-->

<div type="sūtra" n="152">
<lg type="mūla" xml:id="KāĀ.3.152">
  <l>ślokeṣu niyatasthānaṃ padacchedaṃ yatiṃ viduḥ |</l>
  <l>tadapetaṃ yatibhraṣṭaṃ śravaṇodvejanaṃ yathā || 152 ||</l>
</lg>
<p>ślokeṣu padyeṣu viṣaye padasya supatiṅantasya chedo virāmaḥ chandaḥśāstraprasiddhaḥ padacchedaḥ | niyataṃ taddhi vyavasthānaṃ caturthavarṇādilakṣaṇaṃ yasminniti niyatasthānam | tanniyatasthānaṃ padacchedam | anuvādo 'yam | yati viduḥ smaranti tadvida iti vidhiḥ | tasyā yaterapetamapagataṃ tadapetaṃ yatibhraṣṭam | śravaṇaṃ karṇamudvejayatīti śravaṇodvejanam | anaśca heyam | śrutisubhagaṃ hi lakṣaṇānugataṃ kāvyamupādīyate | yatheti [yatibhraṣṭam] udāharati ||</p>
</div><!-- sūtra !-->

<div type="sūtra" n="153">
<lg type="mūla" xml:id="KāĀ.3.153">
  <l>
    <seg type="pāda">strīṇāṃ saṅgī*tavidhimayamā*dityavaṃśyo narendraḥ</seg>
    <seg type="pāda">paśyatyakli*ṣṭarasamiha śi*ṣṭairametyādi duṣṭam |</seg>
  </l>
  <l>
    <seg type="pāda">kāryākāryā*ṇyayamavikalā*nyāgamenaiva paśyan |</seg>
    <seg type="pāda">vaśyāmurvīṃ *vahati nṛpa i*tyasti caivaṃ prayogaḥ || 153 ||</seg>
  </l>
</lg>
<p>śiṣṭairamā saha | saṃgītavidhiṃ prekṣaṇakam | akliṣṭā yathāgamaṃ prayuktā rasāḥ śṛṅgāravīrādayo 'sminniti akliṣṭarasaṃ strīṇāṃ sambandhinam, tatprayuktatvāt | ayaṃ vivakṣitaḥ kaścidādityavaṃśyaḥ sūryānvayasambhūtaḥ | narendraḥ paśyatīha prastāve | iha vācoyuktau [vā] | atra mandākrāntāyāṃ samudrartulokaiḥ [4|6|7] yatividhānam |<pb n="265"/>tadvyatikramāt ityādi īdṛśaṃ duṣṭaṃ heyam || atrāpavādamāha—kāryetyādi | kāryāṇi trivargānubandhīni karmāṇi svasvakāryāṇi | tadviparītāni [akāryāṇi] āgamenaiva utpatyādinā tatpratipādakena paśyan yathārhamanutiṣṭhan | vaśyāṃ vidheyāmurvīmavati rakṣati nṛpa iti, evaṃvidhaprayogaḥ śiṣṭānāmasti | na ca nāstyeva | tasmādīdṛśaḥ sādhureva ||</p>
</div><!-- sūtra !-->

<div type="sūtra" n="154">
<p>nanu niyatasthānapadacchedo yatiriti hetupadaikadeśacchedaḥ | tat kathaṃ na yatibhraṣṭamityata āha—</p>
<lg type="mūla" xml:id="KāĀ.3.154">
  <l>lupte yadānte śiṣṭasya padatvaṃ niścitaṃ yathā |</l>
  <l>tathā sandhivikārāntaṃ padameveti varṇyate || 154 ||</l>
</lg>
<p>padasyānte yathāsambhavaṃ vibhaktyādirūpe lupte sati śiṣṭasya vyavasthitasya bhāgasya padatvaṃ niścitam | [118b] paṭhatyādeḥ śabdavidyāyām | tathā tadvat | sandhiḥ saṃhitā | [tatra] yaṇādeḥ vikāro 'nyathātvamanto 'vasānaṃ yasya tatsambandhi[vi]kārāntamatadnuṇasaṃvijñānāt sandhivikāramapahṛtya śiṣṭaṃ prakṛtirūpaṃ padameveti varṇyate smaryate śiṣṭaiḥ | tataḥ kāryākāryetyādau caturthādinā varṇeṇa padacchedo yatirna virudhyata iti ||</p>
</div><!-- sūtra !-->

<div type="sūtra" n="155">
<p>īdṛśamapi yadi śravaṇānudvejanaṃ tadā grāhyamanyathā heyamiti punarviśeṣaṃ darśayannāha-</p>
<lg type="mūla" xml:id="KāĀ.3.155">
  <l>tathāpi kaṭu karṇānāṃ kavayo na prayuñjate |</l>
  <l>dhvajinī tasya rājñaḥ ke*tūdastajaladetyadaḥ || 155||</l>
</lg>
<p>yadyapi sa[ndhivi]kārāntaṃ padaṃ smṛtam, tathāpi evamapi karṇānāṃ kaṭu śravaṇodvejanaṃ na prayuñjate kavayo rasajñāḥ | tādṛśaṃ varjanīyamityarthaḥ | katarat tadityudāharatitasya rājñaḥ kasyacit | dhvajinī senā ketubhirdhvajairucchritaiḥ udastā utkṣiptā jaladā yathā iti ketūdastajaladā ityadaḥ īdṛśaṃ karṇakaṭu varjyamatra | yadyapi tuśabde ako 'ki dīrgheṇa pareṇāpākṛte ke itya[tra] padatvaṃ syāt, tathāpi śravaṇodvejanamīdṛśamiti na prayoktavyam | atra ca śrutireva kavīnāṃ pramāṇamiti ||</p>
</div><!-- sūtra !-->

<pb n="266"/>

<div type="sūtra" n="156">
<lg type="mūla" xml:id="KāĀ.3.156">
  <l>varṇānāṃ nyūnatādhikye gurulaghvayathāsthitiḥ |</l>
  <l>yatra tadbhinnavṛttaṃ syādeṣa doṣaḥ suninditaḥ || 156 ||</l>
</lg>
<p>varṇānāṃ śāstrataḥ pratiniyatānāṃ ślokabhāvināṃ nyūnatā hīnatvamādhikyamatireko vā | nyūnatādhikye dve | guroḥ saṃyogaparasya dīrghasya laghośca hrasvasyākṣarasyāyathāsthitiḥ tadvidyāvyavasthātikrameṇa vṛtteryatra padye syāt kavipramādāt tat tādṛśam | bhinnaṃ ca tadvṛttaṃ ceti bhinnavṛttam | bhinnaṃ vā vṛttaṃ yasmin kāvye iti bhedavivakṣayā bhinnavṛttam | eṣa bhinnavṛttalakṣaṇo doṣaḥ suninditaḥ suṣṭhu garhitaḥ kavibhiḥ kāvyaśarīrasyaivaṃvidhatve kuta eva tatra viśeṣavittā [kaveḥ] iti ||</p>
</div><!-- sūtra !-->

<div type="sūtra" n="157">
<p>[119a] catuṣṭayamadhye tad yathākramamudāharati—</p>
<lg type="mūla" xml:id="KāĀ.3.157">
  <l>indupādāḥ*śiśirā spṛśantītyūnavarṇatā |</l>
  <l>sahakārasya kisa*la*yānyārdrāṇītyadhikākṣaram || 157 ||</l>
</lg>
<p>indupādāḥ śiśirāḥ spṛśanti ityatra prathamapāda ūnavarṇatā | ūno nyūno varṇo yatra tadbhāva ūnavarṇateti kṛtvā | anuṣṭuppādo hyaṣṭākṣaraḥ | ayaṃ tu saptākṣara iti varṇahāniḥ | sahakārasya kisalayānyārdrāṇī[ti] atrāpi pūrvapāde adhikamakṣara[ma]sminniti adhikākṣaram | adhikākṣaramiti bhāvapradhāno nirdeśaḥ | yadvā adhikākṣaraṃ pādaṃ rūpaṃ vṛttamiti vā yojyam, anuṣṭuppādasyāṣṭākṣarasya navākṣarīkaraṇāditi ||</p>
</div><!-- sūtra !-->

<div type="sūtra" n="158">
<lg type="mūla" xml:id="KāĀ.3.158">
  <l>
    <seg type="pāda">*kā*mena bāṇā niśitā vimuktā</seg>
    <seg type="pāda">mṛgekṣaṇāṣvityayathāgurutvam |</seg>
  </l>
  <l>
    <seg type="pāda">ma*da*nabāṇā niśitāḥ patanti</seg>
    <seg type="pāda">vāmekṣaṇāsvityayathālaghutvam || 158 ||</seg>
  </l>
</lg>
<p>ayathā śāstraviruddho gururyasmin tasya bhāvaḥ ayathāgurutvam | upendravajrāyāṃ prathamalaghuvidhānāt tadapekṣayeti draṣṭavyam | upajātyapekṣayā tvadoṣa iti | madanetyādi | ayathālaghutvamiti pūrva[vacca] vyutpattiḥ | upendravajrāyāṃ dvitīyamakṣaraṃ guru vihitamiti | idaṃ tu laghviti tadvidyāvirodhādayathālaghutvamiti ||</p>
</div><!-- sūtra !-->

<pb n="267"/>

<div type="sūtra" n="159">
<lg type="mūla" xml:id="KāĀ.3.159">
  <l>na saṃhitāṃ vivakṣāmītyasandhānaṃ padeṣu yat |</l>
  <l>tadvisandhīti nirdiṣṭaṃ na pragṛhyādihetukam || 159 ||</l>
</lg>
<p>saṃhitāṃ sandhimekapade bhinnapade vā prāptāmapi na vivakṣāmi | asaṃhitaiva mayātra vivakṣiteti buddhyā padeṣu yadasandhānamasaṃhitā tat tādṛśaṃ vigataḥ sandhirasmāditi visandhīti nirdiṣṭamuktaṃ kāvyadūṣaṇam | yat punarasandhānaṃ pragṛhyamādiryasya yalopādeḥ sa hetuḥ kāraṇamasyeti pragṛhyādihetukam, na tad visandhīti nirdiṣṭaṃ tādṛśamasandhānaṃ yuktaṃ śāstrīyatvāt | anena ca yat pragṛhyādihetukamapi visandhānaṃ bhāmahena varjitam, tannirastam | yadāha—
  <cit><quote>
    <lg>
      <l>kānte induśiroratne ādadhāne udaṃśunī |</l>
      <l>pātāṃ vaḥ śambhuśarvāṇyāviti prāhurvisandhyadaḥ ||</l>
    </lg>
  </quote> <ref cRef="KāA.4.28">[ kāvyālaṅkāre 4. 28 ]</ref></cit>
iti | lakṣaṇānugataṃ hīdṛśaṃ kathamapramāṇayituṃ śakyate svasthacetaseti bhāvaḥ ||</p>
</div><!-- sūtra !-->

<div type="sūtra" n="160-161">
<p>tadudāharati—</p>
<lg type="mūla" xml:id="KāĀ.3.160">
  <l>mandānilena caratā*aṅganāgaṇḍamaṇḍale |</l>
  <l>luptamudbhedi gharmāmbho nabhasyasmanmanasyapi || 160 ||</l>
</lg>
<lg type="mūla" xml:id="KāĀ.3.161">
  <l>āsu rātriṣviti prājñairajñātanyaṅgamīdṛśam || 161 ||<note place="app" xml:lang="sa-Latn">etasmāt pūrvaṃ mānerṣye iha śīryete strīṇāṃ himaṛtau priye iti ślokārdha bahutra paṭhitamapi na ratnaśrīsammatam, na vā bhoṭapāṭhānugatamiti parityaktam ||</note>﻿</l>
</lg>
<p>mandānilena nabhasi | asmākaṃ manasyapi cetasi ca [119a] manoharatayā caratā aṅganāgaṇḍamaṇḍale udbhedi udnataṃ gharmāmbhaḥ svedajalaṃ luptam āsu rātriṣviti | arthasaṃgatiriyam | udāharaṇaṃ tu visandheḥ- anilena caratā aṅganāgaṇḍamaṇḍale ityetat | atra hi caratā aṅganetyatra ako 'ki dīrghaḥ [ityanena prāpto 'pi] sandhiḥ na kṛta iti visandhyetad draṣṭavyam | dvayorantādiviṣayaṃ tu asandhānamiṣṭam, [mahājanapra]siddheriti darśayati luptamudbhedi gharmāmbho nabhasyasmanmanasyapi āsu rātriṣviti |<pb n="268"/>īdṛśamardhāntādigocaramasandhānam ajñātaṃ nyaṅgamasminniti ajñātanyaṅgamaviditadoṣam aduṣṭaṃ jñātaṃ prājñaiḥ śiṣṭairiti yāvat |
  <cit><quote>
    <lg>
      <l>
        <seg type="pāda">sarasijamanuviddhaṃ śaivalenāpi ramyaṃ</seg>
        <seg type="pāda">malinamapi himāṃśorlakṣma lakṣmīṃ<note place="app" xml:lang="sa-Latn">atra śobhāmiti mātṛkāpāṭhaḥ | sa tu na daṇḍidhṛtapāṭhānusārī | tula <ref cRef="KāĀ.1.15">1. 15</ref></note>﻿ tanoti |</seg>
      </l>
      <l>
        <seg type="pāda">iyamadhikamanojñā valkalenāpi tanvī</seg>
        <seg type="pāda">kimiva hi madhurāṇāṃ maṇḍanaṃ nākṛtīnām ||</seg>
      </l>
    </lg>
  </quote> <ref cRef="Śāku.1.17">[abhijñānaśākuntale 1. 17]</ref></cit>
tasmādīdṛśamasandhānaṃ prayujyate śi[ṣṭairi]ṣṭatvāt | prathamadvitīyayoḥ tṛtīyacaturthayośca pādayostu antādiviṣayamanyatra cāpi [pādābhyantare] sandhānamiṣṭamiti pratipattavyam ||</p>
</div><!-- sūtra !-->

<div type="sūtra" n="162">
<lg type="mūla" xml:id="KāĀ.3.162">
  <l>deśo 'drivanarāṣṭrādiḥ kālo rātriṃdivartavaḥ |</l>
  <l>nṛtyagītaprabhṛtayaḥ kalāḥ kāmārthasaṃśrayāḥ || 162 ||</l>
</lg>
<p>adriḥ malayaparvatādiḥ | vanaṃ kāliṅgādi | rāṣṭraṃ dakṣiṇāpathādikam | ādiśabdena nadīdhanvādiparigrahaḥ | sa tādṛśo deśo vijñāyate | rātrirdivā ca rātriṃdivam | ṛtavaśca prāvṛḍādayaḥ ṣaḍiti rātriṃdivartavaḥ kālaviśeṣatvāt kālaḥ sāmānyena vijñāyate | nṛtyaṃ tāṇḍavaṃ lāsyaṃ ca | nānārasabhāvābhinayāṅgahārādirūpaṃ gītaṃ jñeyam | tacca
  <cit><quote>
    <l>gāndharvaṃ trividhaṃ vidyāt svaratālapadātmakam |</l>
  </quote> <ref cRef="NāŚā.28.11">[nāṭyaśāstre 28. 11]</ref></cit> <!-- this is the GOS ed. !-->
iti tridhā,
  <cit><quote>
    <l>tasya yonirbhavet kaṇṭho vīṇā vaṃśastathaiva ca ||</l>
  </quote> <ref cRef="NāŚā.28.10">[tatraiva 28.10]</ref></cit>
iti triyonikam | vistaratayā tacchāstra evādhikṛtam | tādarthyāt tatpratipādakaṃ śāstraṃ nṛttaṃ gītaṃ prabhṛti pramukhaṃ yāsāṃ vādyādividyānāṃ tā nṛttagītaprabhṛtayaḥ kalāvidyāḥ | kāmo viśiṣṭo viṣayopabhogaḥ | arthaśca vicitropakaraṇarūpaḥ | saṃśrayaḥ adhiṣṭhānam,<pb n="269"/>tadbhāvabhāvitvād yāsāṃ [kalānāṃ]miti kāmārthayoḥ saṃśrayāḥ | sākṣāt pāramparyeṇa tu dharmo 'pyāsāmāśrayaḥ syāt, tanmūlatvādarthakāmayoḥ ||</p>
</div><!-- sūtra !-->

<div type="sūtra" n="163">
<lg type="mūla" xml:id="KāĀ.3.163">
  <l>carācarāṇāṃ bhūtānāṃ pravṛttirlokasaṃjñitā |</l>
  <l>hetuvidyātmako nyāyaḥ sasmṛtiḥ śrutirāgamaḥ || 163 ||</l>
</lg>
<p>carācarāṇāṃ sthāvarajaṅgamānāṃ bhūtānāṃ pravṛttiḥ yathāsthiti loka iti saṃjñitā samākhyā[tā] lokasaṃjñitā [120a]loke vijñāyate | hetuvidyā tarkaśāstram ātmā yasya sa hetuvidyātmako nyāyo 'tra gṛhyate | śrutiḥ vedaḥ saha smṛtyā manvādipraṇītayā vartate iti sasmṛtirāgamo veditavyaḥ ||</p>
</div><!-- sūtra !-->

<div type="sūtra" n="164">
<lg type="mūla" xml:id="KāĀ.3.164">
  <l>teṣu teṣvayathārūḍhaṃ yadi kiñcit pravartate |</l>
  <l>kaveḥ pramādād deśādivirodhītyetaducyeta || 164 ||</l>
</lg>
<p>teṣu teṣu yathokteṣu deśādiṣvāgamaparyanteṣu ayathārūḍhaṃ tattadvidhipratiṣedhātikramād vaiparī[tyena] yadi kiñcidartharūpaṃ pravartate prayogeṣu kaveḥ prayoktuḥ pramādād vismaraṇahetoḥ yathārūḍhaṃ yadi kiñcinna vartata ityapi pāṭhaḥ | arthastu sa eva | tadevaṃ tadyathā ārūḍhaṃ pravṛttaṃ deśavirodhīti ucyate | ādiśabdena kalādiparigrahaḥ | deśādibhirvirodho bādhā astīti kṛtvā, deśādayo 'nyathā vyavasthitāḥ, anyathā ca kalpyanta iti tādṛśī tairbādhyate ||</p>
</div><!-- sūtra !-->

<div type="sūtra" n="165">
<lg type="mūla" xml:id="KāĀ.3.165">
  <l>karpūrapādapāmarśasurabhirmalayānilaḥ |</l>
  <l>kaliṅgavanasambhūtā mṛgaprāyā mataṅgajāḥ || 165 ||</l>
</lg>
<p>karpūrapādapānāmāmarśe[na saṃsa]rgeṇa surabhiḥ sugandhirmalayānilaḥ | [ida]madrilakṣaṇadeśaviruddhamudāhṛtam, malayaparvate karpūrasambhūterayathārūḍhatvāt | kaliṅgo nāma vanamaraṇyaṃ tatra tasmād vā saṃbhūtā mataṅgajā hastinaḥ mṛgaprāyā mṛgalakṣaṇā hastijātiḥ prāyā bhūyasī ye[ṣu] tayā vā prāyāḥ samadhikā mṛgaprāyāḥ | etad vanarūpadeśavyāhatam | kaliṅgavanajanmanāṃ hastināṃ bhadrajāti prāyatvāt ||</p>
</div><!-- sūtra !-->

<div type="sūtra" n="166">
<lg type="mūla" xml:id="KāĀ.3.166">
  <l>colāḥ kālāgaruśyāmāḥ kāverītīrabhūmayaḥ |</l>
  <l>iti deśavirodhinyā vācaḥ prasthānamīdṛśam || 166 ||</l>
</lg>
<pb n="270"/>
<p>kāverī nāma nadī | tasyāstīre tadrūpā vā bhūmayaḥ | colāścolajanapadarūpāḥ kālaiḥ kṛṣṇairagarubhiḥ śyāmā nīlā | idaṃ rāṣṭrarūpaṃ deśaviruddham | colarāṣṭrasvabhāvānāṃ kāverītīrabhūmīnāṃ kālāgaruśūnyatvāt |</p>
<p>deśavirodhaṃ nigamayati | deśo 'drivanādi[nā] yathoktena virodho bādhā yasyāmiti deśavirodhinyā [vācaḥ] vākyasya īdṛśamevaṃvidhaṃ prasthānaṃ svarūpaṃ veditavyamiti ||</p>
</div><!-- sūtra !-->

<div type="sūtra" n="167-168">
<p>kālavirodhamudāharannāha—</p>
<lg type="mūla" xml:id="KāĀ.3.167ab">
  <l>padminī naktamunnidrā sphuṭatyahni kumudvatī |</l>
</lg>
<p>[120b]naktaṃ rātrau unnidrā vikasitā padminī, rātrirūpakālaviruddhametat | padminyā naktaṃ prabodhāsambhavāt | kumudvatī kumudinī sphuṭati vikasati ahni dine | etad divasarūpasamayaviruddham, divā kumudvatīvikāsābhāvāt ||</p>
<lg type="mūla" xml:id="KāĀ.3.167cd">
  <l>madhurutphullaniculo nidāgho meghadurdinaḥ || 167 ||</l>
</lg>
<lg type="mūla" xml:id="KāĀ.3.168">
  <l>śravyahaṃsagiro varṣāḥ śaradāmattabarhiṇī |</l>
  <l>hemanto nirmalādityaḥ śiśiraḥ ślāghyacandanaḥ || 168 ||</l>
</lg>
<p>madhurvasanta utphullaḥ kusumito niculo vañjulo 'sminniti utphullaniculaḥ | nidāgho grīṣmaḥ meghairdurdino malinaḥ | śravyā madhurā haṃsānāṃ giraḥ śabdā yāsu iti śravyahaṃsagiro varṣāḥ prāvṛṭ | āmattā varhiṇyo mayūryo yasyāmiti āmattabarhiṇī śarat | nirmala ādityo yasminniti nirmalādityo hemantaḥ | śiśiraḥ ślāghyaṃ sevyaṃ candanam asminniti ślāghyacandanaḥ | sarvametad ṛtuṣaṭkalakṣaṇaṃ kālaviruddhaṃ madhvādiṣu ṛtuṣu utphullaniculādīnāmasambhavāt ||</p>
</div><!-- sūtra !-->

<div type="sūtra" n="169">
<p>kālavirodhamupasaṃharati—</p>
<lg type="mūla" xml:id="KāĀ.3.169">
  <l>iti kālavirodhasya darśitā gatirīdṛśī |</l>
  <l>mārgaḥ kalāvirodhasya manāguddiśyate yathā || 169 ||</l>
</lg>
<pb n="271"/>
<p>kālena rātryādinā yathoktena virodhasya vyāghātasya bhāratīviṣayasya īdṛśī gatiḥ prasthānaṃ darśitā | kalayā nṛtyagītādividyayā virodhasya vacanagocarasya mārgaḥ prasthānaṃ manāk kiñcid uddiśyate udāhriyate yatheti darśayati ||</p>
</div><!-- sūtra !-->

<div type="sūtra" n="170">
<lg type="mūla" xml:id="KāĀ.3.170">
  <l>vīraśṛṅgārayorbhāvau sthāyinau krodhavismayau |</l>
  <l>pūrṇasaptasvaraḥ so 'yaṃ bhinnamārgaḥ pravartate || 170 ||</l>
</lg>
<p>vīraśca śṛṅgāraśca [tayorvīra]śṛṅgārayo rasayoḥ prabhavau bhāvau manovasthāviśeṣalakṣaṇau krodhaśca vismayaśca krodhavismayau sthāyinau yāvadrasamavasthānāt | na tu vyabhicāribhāvavadasthāyinau | pūrṇāḥ samagrāḥ sapta ṛṣabhamadhyamagāndhāraṣaḍjadhaivatpañcamaniṣādākhyāḥ svarā yasminniti pūrṇasaptasvarāḥ | [te santi] yasminniti pūrṇasaptasvaraḥ so 'yaṃ bhinnamārgo gāndharvaprakāraḥ kaścit pravartate | etat kalāviruddham | krodhavismayayoḥ sthāyinorbhāvayoḥ śṛṅgāravīrayorayonitvena kalāyāṃ vyavasthānāt | raudrādbhutayoreva hi krodhavismayau sthāyinau bhāvau tatra vyavasthāpyete | vīraśṛṅgārayostu utsāharatī eva sthāyinau bhāvau | anyatarasvarahīnasyaiva ca bhinnamārgatayā vyavasthānāditi ||</p>
</div><!-- sūtra !-->

<div type="sūtra" n="171">
<p>kalāvirodhamatidiśannāha—</p>
<lg type="mūla" xml:id="KāĀ.3.171">
  <l>itthaṃ kalācatuḥṣaṣṭau virodhaḥ sādhu nīyatām |</l>
  <l>tasyāḥ kalāparicchede rūpasāvirbhaviṣyati || 171 ||</l>
</lg>
<p>itthamanena prakāreṇa kalānāṃ kalārūpāṇāṃ catuḥṣaṣṭau dvividhāyāmapi virodhaḥ tadvyavasthātikrama[(121a)rūpo vi]ṣayaḥ sādhu samyak nīyatām anugamyatām | kva punariyaṃ kalācatuḥṣaṣṭiḥ parijñāyate, yatastadvirodhagatiranākulā syādityāha— tasyā ityādi | tasyāḥ kalācatuḥṣaṣṭyā rūpam svabhāvo 'rthataḥ [śabdataścā]virbhaviṣyati | yathāvadavagamyate | kalāparicchede caturthakalāparicchedo 'sya daṇḍino 'sti sa tviha na pravartate | yad vā kalānāṃ paricchede 'bhyāse sati tasyāḥ kalācatuḥṣaṣṭe rūpamāvirbhaviṣyati | tasmāt kalābhyāsaḥ karaṇīyaḥ, yatastadvirodhaḥ sarvo yathāvadavagamyate iti ||</p>
</div><!-- sūtra !-->

<div type="sūtra" n="172">
<p>lokavirodhamudāharannāha—</p>
<lg type="mūla" xml:id="KāĀ.3.172">
  <l>ādhūtakeśaro hastī tīkṣṇaśṛṅgasturaṅgamaḥ |</l>
  <l>gurusāro 'yameraṇḍo niḥsāraḥ khadiradrumaḥ || 172 ||</l>
</lg>
<pb n="272"/>
<p>sugamam | hastyādeḥ turaṅgamāderiva keśarādyasambhavādīdṛśaṃ lokavirodhi vacanamiti uktarūpo 'yaṃ virodhaḥ ||</p>
</div><!-- sūtra !-->

<div type="sūtra" n="173-174">
<lg type="mūla" xml:id="KāĀ.3.173ab">
  <l>iti laukika evāyaṃ virodhaḥ sarvagarhitaḥ |</l>
</lg>
<p>laukiko lokavidita eva ata eva sarvaiḥ śiṣṭai[ranyai]śca garhito ninditaḥ | naivedṛśaṃ kaścit svastha[ḥ/?/] prayuṅkte | kevalaṃ lokaviruddho bhavannevaṃ bhavediti itthaṃ sambhavamātreṇa darśitaḥ ||</p>
<lg type="mūla" xml:id="KāĀ.3.173cd">
  <l>virodho hetuvidyāsu nyāyākhyāsu nidarśyate || 173 ||</l>
</lg>
<p>hetuvidyāsu ānvīkṣikīṣu nyāya [itya]ā/?/khyā[yuktā]su iti nyāyākhyāsu uddeśe
nyāyaśabdopādānāt | evamanusṛto viro[dho] nirdiśyate ||</p>
<lg type="mūla" xml:id="KāĀ.3.174">
  <l>satyamevāha sugataḥ saṃskārānavinaśvarān |</l>
  <l>tathā hi sā cakorākṣī sthitaivādyāpi me hṛdi || 174 ||</l>
</lg>
<p>sugatastathāgataḥ saṃskārān sambhavahetupratyayaiḥ kriyanta iti padārthānavinaśvarān nityānakṣaṇikān satyamāhābravīt | satyamiti vacanaviśeṣaṇam | kathaṃ satyamiti ? tadeva samarthyate | tathāhi samarthane | sā kācidiṣṭā cakorākṣī strī me mama hṛdi manasi adyāpi cira[kālādā]rabhya sthitā iti | yadi tu saṃskārā naśvarāḥ, kathamevaṃ ghaṭate ? tadetat nyāyaviruddham | saṃskārāṇāṃ sarveṣāṃ saugate nyāyaśāstre pratikṣaṇaṃ viśarāru [ta]yā vyavasthāpanāditi ||</p>
</div><!-- sūtra !-->

<div type="sūtra" n="175">
<lg type="mūla" xml:id="KāĀ.3.175">
  <l>kāpilairasadudbhūtiḥ sthāna evopavarṇyate |</l>
  <l>asatāmeva dṛśyante yasmādasmābhirudbhavāḥ || 175 ||</l>
</lg>
<p>kāpilaiḥ sāṃkhyairasatāṃ śaktirūpeṇāpyavidyamānānāṃ udbhūtirutpādaḥ sthāna eva satyameva | sthāna ityekārānto nipāto yuktārthasūcakaḥ | upavarṇyate vivṛtaḥ | yasmād asatāmevārthānām udbhavā janmānyasmābhirdṛśyante | etadapi hetuvidyāvyāhatam | sāṃkhyamate satāmeva bhāvānāṃ kathañcidāvirbhāvasya vyavasthāpanāt ||</p>
</div><!-- sūtra !-->

<pb n="273"/>

<div type="sūtra" n="176">
<p>nyāyavirodhaṃ nigamayati—</p>
<lg type="mūla" xml:id="KāĀ.3.176">
  <l>gatirnyāyavirodhasya saiṣā sarvatra dṛśyatām |</l>
  <l>athāgamavirodhasya prasthānaṃ darśayiṣyate || 176 ||</l>
</lg>
<p>[121b] nyāyavirodhasya hetuvidyāvyāhateḥ kāvye yasya yasya gatiḥ saiṣā yathoktaprakārā sarvatra anyatrāpi yathāsambhavaṃ dṛśyatāmavagamyatām | athānantaramāgamena dharmaśāstrasahitena vedena virodhasya bādhāyā bhāratībhūmeḥ prasthānaṃ nītiḥ darśayiṣyate udāhriyate ||</p>
</div><!-- sūtra !-->

<div type="sūtra" n="177">
<lg type="mūla" xml:id="KāĀ.3.177">
  <l>anāhitāgnayo 'pyete jātaputrā vitanvate |</l>
  <l>viprā vaiśvānarīmiṣṭimakliṣṭācārabhūṣaṇāḥ || 177 ||</l>
</lg>
<p>āhito vaidikena vidhinā parigṛhīto 'gniḥ pariṇayakālabhāvī yairiti āhitāgnayaḥ | na tathā anāhitāgnayo ye [te] api | apiśabdo yogaṃ sūcayati | ete viprāḥ | jātāḥ putrā eṣāmiti jātaputrāḥ | viśvānaro devatā asyāmiti vaiśvānarīmiṣṭimijyām | āgneya[yajñaṃ] vitanvate kurvanti | akliṣṭaḥ pariśuddhaḥ ācāraścāritraṃ śāstravihitaṃ bhūṣaṇamalaṅkāro yeṣāmityakliṣṭācārabhūṣaṇāḥ | idamāgamaviruddham | ye hi [sāgnikā] utpannatanayāśca [ta eva] vaiśvānaraṃ yāgamanutiṣṭhantīti śruteḥ | kathamanyathā akliṣṭācārā iti ||</p>
</div><!-- sūtra !-->

<div type="sūtra" n="178">
<lg type="mūla" xml:id="KāĀ.3.178">
  <l>asāvanupanīto 'pi vedānadhijage guroḥ |</l>
  <l>svabhāvaśuddhaḥ sphaṭiko na saṃskāramapekṣate || 178 ||</l>
</lg>
<p>asau vivakṣitaḥ kaścit | anupanīto 'prayuktavaidikasaṃskāraviśeṣo 'pi guroḥ sakāśād vedā[n] sāmādīn adhijage 'dhītavān | tathāhi, svabhāvena prakṛtyaiva na saṃskārataḥ | śuddho nirmalaḥ sphaṭiko maṇiḥ saṃskāramutkarṣādhānaṃ nāpekṣate | idamapi āgamavyāhatam | upanīto vedānadhīyīteti śruteḥ | kathamanyathā śuddhiriti ||</p>
</div><!-- sūtra !-->

<div type="sūtra" n="179">
<lg type="mūla" xml:id="KāĀ.3.179">
  <l>virodhaḥ sakalo 'pyeṣa kadācit kavikauśalāt |</l>
  <l>utkramya doṣagaṇanāṃ guṇavīthīṃ vigāhate || 179 ||</l>
</lg>
<pb n="274"/>
<p>sakalo 'pyeṣa virodho deśādikṛtaḥ.........eva kaścid doṣarūpeṇa gaṇanāṃ saṃkhyānaṃ doṣātmatāmutkramya parityajya guṇānāṃ vīthīṃ padavīṃ guṇasvabhāvatāṃ vigāhate svīkaroti kadācit | na sarvadā | kutaḥ ? kaveḥ prayo[gasya] kauśalāt tādṛgviṣayaparigrahalakṣaṇāt naipuṇāt kāraṇāt | na tu yathā tathā veti ||</p>
</div><!-- sūtra !-->

<div type="sūtra" n="180">
<lg type="mūla" xml:id="KāĀ.3.180">
  <l>tasya rājñaḥ prabhāveṇa tadudyānāni jajñire |</l>
  <l>ārdrāṃśukapravālānāmāspadaṃ suraśākhinām || 180 ||</l>
</lg>
<p>tasyābhimatasya rājñaḥ kasyacit prabhāveṇa puṇyānubhāvāt atimānuṣāt tasyo[122a]dyānāni | ārdrāṇi snigdhāni aṃśukāni vastrāṇyeva pravālāni kisalayāni yeṣāmityārdrāṃśukapravālānāṃ suraśākhiṃnāṃ kalpavṛkṣāṇāmāmpadaṃ sadma | āspadārthasya ekārthyena vivakṣitatvāt udyānādibahutvasamānādhikaraṇye 'pi ekavacanam | jajñire jātāni | puṇyaprabhāvasyācintyatvāt manuṣyaloke 'pi suraśākhinaḥ sambhavaḥ | evamukta<persName ref="#Āryaśūra">mācāryaśūreṇa</persName>—
  <cit><quote>
    <lg>
      <l>
        <seg type="pāda">puṇyānubhāvādatha tasya tasmi-</seg>
        <seg type="pāda">nnapaṅkajaṃ paṅkajamudbabhūva |</seg>
      </l>
      <l>
        <seg type="pāda">avajñayevāvajahāsa māraṃ</seg>
        <seg type="pāda">yacchuklayā keśaradantapaṃktyā ||</seg>
      </l>
    </lg>
  </quote> <ref cRef="Jātaka.4.19">[jātakamālāyām 4. 19]</ref></cit>
iti tatra deśāvirodhaḥ ||</p>
</div><!-- sūtra !-->

<div type="sūtra" n="181">
<lg type="mūla" xml:id="KāĀ.3.181">
  <l>rājñāṃ vināśapiśunaścacāra kharamārutaḥ |</l>
  <l>dhunvan kadambarajasā saha saptacchadodgamān || 181 ||</l>
</lg>
<p>kharo rūkṣo mārutaḥ kadambarajasā kadambapuṣpareṇunā saha saptacchadodgamān saptaparṇakusumāni dhunvan vikiran rājñāṃ vināśasya piśunaḥ pañcatāṃ sūcayan cacāra pravavau | yadyapi ekadā kadambasaptaparṇakusumāsambhavaḥ kadambakusumasya prāvṛṣeṇyatvāt saptacchadapuṣpasya ca śāradatvāt, tathāpi rājavināśanimittamīdṛśamautpātikaṃ sambhavatīti na kālavirodhaḥ ||</p>
</div><!-- sūtra !-->

<pb n="275"/>

<div type="sūtra" n="182">
<lg type="mūla" xml:id="KāĀ.3.182">
  <l>dolātipreraṇatrastavadhūjanamukhodgatam |</l>
  <l>kāmināṃ layavaiṣamyād geyaṃ rāgamavardhaṃyat || 182 ||</l>
</lg>
<p>dolā preṅkhā tasyā atipreraṇādatikampanād | [ana]timātratatpreraṇato hi na bhavedapi layavaiṣamyam | tasmāt trastasya bhītavadhūjanasya strīṇāṃ mukhādudbhavaṃ geyaṃ gītaṃ kāmināṃ rāgamavardhayat uddīpitavat | kutaḥ ? layasya kriyāmānakālalakṣaṇasya drutamadhyādiprabhedasya tatkālaparidṛṣṭasya vaiṣamyādayathākālaṃ pravṛtteḥ | etacca viruddham | kathaṃ hi layaviṣamamalakṣaṇaduṣṭaṃ geyaṃ rañjakaṃ bhavati ? tathāpi īdṛśaṃ sthūlaṃ gītaṃ śītkārāyamāṇaṃ kāmināṃ sutarāṃ rañjakam | ki mava hi teṣāmarañjakamiti na kālavirodhaḥ ||</p>
</div><!-- sūtra !-->

<div type="sūtra" n="183">
<lg type="mūla" xml:id="KāĀ.3.183">
  <l>aindavādarciṣaḥ kāmī śiśiraṃ havyavāhanam |</l>
  <l>abalāvirahakleśaviklavo gaṇayatyayam || 183 ||</l>
</lg>
<p>aindavādindoḥ sambandhino 'rciṣo raśmerapyadhikaśiśiraṃ śītaṃ havyavāhamagniṃ gaṇayati | [kaḥ ?] adhairyo 'yaṃ vivakṣitaḥ kaścit kāmī | [katham ?] abalāyāḥ priyāyā viraho duḥkhaṃ sa eva vā kleśaḥ | tena viklavo viplutaḥ san | virahavikāraviplutasya hi tathā pratibhāsa iti na lokavirodhaḥ ||</p>
</div><!-- sūtra !-->

<div type="sūtra" n="184">
<lg type="mūla" xml:id="KāĀ.3.184">
  <l>prameyo 'pyaprameyo 'si sakalo 'pyasi niṣkalaḥ |</l>
  <l>ekastvamapyaneko 'si namaste viśvamūrtaye || 184 ||</l>
</lg>
<p>prameyaḥ paricchedyo 'pi vyaktakṣityādimūrttyapekṣayā aprameyo 'si avyaktaḥ paramarūpataḥ | prameyo 'pi vā [122b] anumānapramāṇagamyatvādaprameyo 'si [indriyā]viṣayatvāt | sakalaḥ sāvayavo 'pi [ā]rabdhakṣityādimūrtatvāt, niṣkalo niravayavaḥ asi paramātmarūpataḥ | eko 'pi tvaṃ śāśvatabrahmarūpeṇa, aneko 'si pariṇāmavaicitrād ityevaṃ viśvamūrtaye sarvamayāya [te] tubhyaṃ namaḥ | itīdṛśaṃ na nyāyaviruddham, evaṃvidhatvād brahmaṇaḥ paramasyeti ||</p>
</div><!-- sūtra !-->

<div type="sūtra" n="185">
<lg type="mūla" xml:id="KāĀ.3.185">
  <l>pañcānāṃ pāṇḍuputrāṇāṃ patnī pañcālakanyakā |</l>
  <l>satīnāmagraṇīścāsīd daivo hi vidhirīdṛśaḥ || 185 ||</l>
</lg>
<pb n="276"/>
<p>pañcānāṃ yu[dhi]ṣṭhirādīnāṃ pāṇḍoḥ putrāṇāṃ patnī pañcālakanyakā draupadī babhūva | hanta na tarhi dṛṣṭapañcapuruṣā sā kulastrī syāditi cedāha— satīnāṃ pativratānāṃ madhye agraṇīḥ pradhānabhūtā cāsīt | kathamevam ? daivo devasambandhī hi vidhiḥ prabhāva īdṛśaḥ evaṃbhūto yadevaṃvidhamapi ghaṭate | kimatra kriyatām ? ko hi daivaṃ vidhānamapramāṇayituṃ śaknoti | hiśabdenedameva prasiddhaṃ dyotyate | tataśca nāgamavirodhaḥ |</p>
</div><!-- sūtra !-->

<div type="sūtra" n="186">
<p>kāvyalakṣaṇaṃ yathāpratijñātaṃ nigamannayāha—</p>
<lg type="mūla" xml:id="KāĀ.3.186">
  <l>śabdārthālaṃkriyāścitramārgāḥ sukaraduṣkarāḥ |</l>
  <l>guṇā doṣāśca kāvyānāmiti saṃkṣipya darśitāḥ || 186 ||</l>
</lg>
<p>kāvyānāṃ śabdaścārthaśca śabdārthau śarīram | tayoścālaṃkriyā śabdālaṅkārā arthālaṅkārāśca | citrā nānāprakārā sukarāḥ duṣkarāśca mārgā yamakādirūpāḥ, citrā guṇāḥ samudāyārthasampattyādayaḥ | doṣāśca tadvipakṣāḥ sādhāraṇā asādhāraṇāśca śleṣaviparyayādayaḥ | uktena vidhinā [etat sarvaṃ] saṃkṣipya samāsato darśitāḥ pratipāditāḥ ||</p>
</div><!-- sūtra !-->

<div type="sūtra" n="187">
<p>darśitā nāma | kimataḥ iti sarvārambhasya tanniṣṭhatvāt prayojanadarśanadvāreṇa samāpayannāha—</p>
<lg type="mūla" xml:id="KāĀ.3.187">
  <l>
    <seg type="pāda">vyutpannabuddhiramunā vidhidarśitena</seg>
    <seg type="pāda">mārgeṇa doṣaguṇayorvaśavartinībhiḥ |</seg>
  </l>
  <l>
    <seg type="pāda">vāgbhiḥ kutābhisaraṇo madirekṣaṇābhi-</seg>
    <seg type="pāda">rdhanyo yuveva ramate labhate ca kīrtim || 187 ||</seg>
  </l>
</lg>
<p>amunā anena mārgeṇa kāvyalakṣaṇavidhinā yathāvad darśitena prakāśitena hetunā, doṣaśca heyo bhāgaḥ, guṇaścopādeyaḥ | yathoktayostayoḥ kāryasambandhinoḥ vyutpannā vivekinī hānopādānasamarthā buddhi[ryasya tādṛśaḥ] kāvyadoṣaguṇajñaḥ pumān | ata eva vaśavartinī[bhirā]yattābhirvāgbhiḥ kāvyarūpābhiranavadyābhiḥ kṛtamabhisaraṇaṃ svarasata evopasarpaṇamasminniti vākkṛtābhisaraṇaḥ abhisṛto ramate prītimanuttarāmanubhavati | kīrtiṃ ca<pb n="277"/> satpuruṣatanumanaśvarīṃ guṇamaryo bhuva[nātiśā]yinīmatimanoharāṃ labhate prāpnoti | upalakṣaṇaṃ caitat | caturvargasiddhimapi cādhigacchati | yathoktaṃ prathame paricchede <ref cRef="KāĀ.1.3">[1.3]</ref> | kathamiva ? vaśavartinībhirmadirekṣaṇābhiḥ kṛtābhisaraṇo dhanyaḥ [123a].......subhago yuvā taruṇa i[va] | yathāyaṃ ramate prītyutmavaṃ nirviśati, labhate ca kīrtiṃ subhaga iti khyātiṃ tathā [vyutpanna]buddhirayamityupaneyam ||</p>
<lg>
  <l>
    <seg type="pāda">iti gaditumavasthāṃ kā[ma]pi ślāghyarūpā-</seg>
    <seg type="pāda">mupacitaguṇatā[yāṃ] matsaraṃ na śriyai vaḥ |</seg>
  </l>
  <l>
    <seg type="pāda">kanakamayamivedaṃ dīpta[bhāsvatsa]vaṇa</seg>
    <seg type="pāda">śravaṇasubhagamī[ḍyaṃ] daṇḍinaḥ kāvyalakṣma ||</seg>
  </l>
</lg>
<lg>
  <l>
    <seg type="pāda">kṛśataraguṇapūrṇaṃ kālamālokayadbhi-</seg>
    <seg type="pāda">rgururiva guṇaleśo 'pyadya saṃbhāvanīyaḥ |</seg>
  </l>
  <l>
    <seg type="pāda">jagati vigatameghe kṣāravāriprabandhe</seg>
    <seg type="pāda">lava iva salilasya svādaro dṛśyamānaḥ |</seg>
  </l>
</lg>
<lg>
  <l>
    <seg type="pāda">guṇalavamapi santo guhṇate tena teṣā-</seg>
    <seg type="pāda">mativipulaguṇatvaṃ tanna citrīyate naḥ |</seg>
  </l>
  <l>
    <seg type="pāda">gurumapi guṇarāśiṃ durjanā vidviṣantaḥ</seg>
    <seg type="pāda">kathamapi guṇabhāvaṃ tanvate citrametat ||</seg>
  </l>
</lg>
<lg>
  <l>
    <seg type="pāda">ciraṃtano vā kavira[dya] vā sphuṭaṃ</seg>
    <seg type="pāda">guṇottaraṃ vākyamupāsyate budhaiḥ |</seg>
  </l>
  <l>
    <seg type="pāda">taroḥ purāṇasya navasya vā phalaṃ</seg>
    <seg type="pāda">nirastaśaṅkaṃ madhuraṃ niṣevyate ||</seg>
  </l>
</lg>
<lg>
  <l>
    <seg type="pāda">bhavati sugamameva grāmyamapyarthajātaṃ</seg>
    <seg type="pāda">pariṇatapadabandhaiḥ spṛśyamānaṃ kavīnām |</seg>
  </l>
  <l>
    <seg type="pāda">avikalarasabandhaistadvidā badhyamānaṃ</seg>
    <seg type="pāda">vimalakanakasaṃkhyāṃ yāti yatkiñcideva ||</seg>
  </l>
</lg>
<pb n="278"/>
<lg>
  <l>
    <seg type="pāda">śravaṇamamṛtapūrṇaṃ svāntamānandarūḍhaṃ</seg>
    <seg type="pāda">nayanamapariśūnyaṃ harṣajairaśruleśaiḥ |</seg>
  </l>
  <l>
    <seg type="pāda">vapuradhigataromodbhedamāsvādya na[ḥ/?/]syā-</seg>
    <seg type="pāda">didamiti kila kāvyaṃ paṭhyate śrūyate ca ||</seg>
  </l>
</lg>
<lg>
  <l>
    <seg type="pāda">viśeṣavijñānavitānabuddhayo</seg>
    <seg type="pāda">bhavanti sūktiśravaṇasya bhājanam |</seg>
  </l>
  <l>
    <seg type="pāda">prabhāvitaḥ kāvyaraso manasvināṃ</seg>
    <seg type="pāda">tanoti lajjāṃ paśuṣu prakāśitaḥ ||</seg>
  </l>
</lg>
<lg>
  <l>
    <seg type="pāda">prasannaśāstreṣu subhāṣitapriye-</seg>
    <seg type="pāda">ṣu śāntagarveṣu viśeṣavediṣu |</seg>
  </l>
  <l>
    <seg type="pāda">vrajanti vācaḥ sarasā mahotsavaṃ</seg>
    <seg type="pāda">gṛhītavidyāścaturā iva striyaḥ ||</seg>
  </l>
</lg>
<lg>
  <l>
    <seg type="pāda">doṣeṣveva niveśayanti hṛdayaṃ sarvaṃ khalāste kathaṃ</seg>
    <seg type="pāda">kalpante guṇavairiṇo guṇavatāṃ jñātvā guṇānāṃ rasam |</seg>
  </l>
  <l>
    <seg type="pāda">doṣā[neva hi] tatra kevalamamī paśyanti [nityaṃ satāṃ]</seg>
    <seg type="pāda">tyaktvā sadguṇarāśimūrjitamaho citrā khalānāṃ gatiḥ ||</seg>
  </l>
</lg>
<lg>
  <l>
    <seg type="pāda">mithyādūṣaṇasāhasena mahatāṃ tādṛgviśeṣacyutā</seg>
    <seg type="pāda">lipsante kila durjanāḥ samatayā saṃbhāvanāṃ tādṛśīm |</seg>
  </l>
  <l>
    <seg type="pāda">nāyaṃ heturavāptaye guṇabhuvaḥ kīrteḥ satāṃ saṃsadi</seg>
    <seg type="pāda">vyāmohādapi vā guṇeṣu patanaṃ teṣāṃ yadetadbahu ||</seg>
  </l>
</lg>
<lg>
  <l>
    <seg type="pāda">vacanamidamidaṃ ca vastu naitat</seg>
    <seg type="pāda">samucitamatra niṣevyamanyadeva |</seg>
  </l>
  <l>
    <seg type="pāda">prahatamidamapūrvamīkṣyamitthaṃ</seg>
    <seg type="pāda">kathamapi siddhimupaiti vākprabandhaḥ ||</seg>
  </l>
</lg>
<lg>
  <l>
    <seg type="pāda">phalamupacitamidaṃ śramasya tasya</seg>
    <seg type="pāda">praśamanamaśrulavaḥ saromaharṣaḥ |</seg>
  </l>
  <l>
    <seg type="pāda">pramadabhavanavijṛmbhito budhānā-</seg>
    <seg type="pāda">midamapi [matsa]ramā[123b]nayanti kecit ||</seg>
  </l>
</lg>
<pb n="279"/>
<lg>
  <l>
    <seg type="pāda">tadadhikamatha tādṛśaṃ vidhātuṃ</seg>
    <seg type="pāda">caturamatiḥ paradūṣaṇe krameta |</seg>
  </l>
  <l>
    <seg type="pāda">vitathā budhavidagdhatā vidhātaḥ</seg>
    <seg type="pāda">pravadati yat tadidaṃ tu karṇaśūlam ||</seg>
  </l>
</lg>
<lg>
  <l>
    <seg type="pāda">khalajanaparinindayā guṇānāṃ</seg>
    <seg type="pāda">na ca vihatiḥ prakṛtistu tasya saiṣā |</seg>
  </l>
  <l>
    <seg type="pāda">bhavati tu bhaṇitistataḥ sphuṭeyaṃ</seg>
    <seg type="pāda">na khalu khalā guṇavarjitaṃ dviṣanti ||</seg>
  </l>
</lg>
<lg>
  <l>
    <seg type="pāda">śiśirayanti ya eva ma[na]svinaḥ</seg>
    <seg type="pāda">śaśabhṛtaḥ kiraṇā iva sadguṇāḥ |</seg>
  </l>
  <l>
    <seg type="pāda">yadi dahanti ta eva khalānalaṃ</seg>
    <seg type="pāda">kva bhavatāmathavā khalavallabhaḥ ||</seg>
  </l>
</lg>
<lg>
  <l>
    <seg type="pāda">duḥkhāsikā kimiyameti khalaṃ prakāśa-</seg>
    <seg type="pāda">kāntairguṇairguṇavatāṃ ka ivāsya nāśaḥ |</seg>
  </l>
  <l>
    <seg type="pāda">prītiṃ parāṃ sujanavat kimayaṃ na bhuṅkte</seg>
    <seg type="pāda">prītyartha eva sakalaḥ puruṣaprayāsaḥ ||</seg>
  </l>
</lg>
<lg>
  <l>
    <seg type="pāda">tārayanti paramityatiśītai-</seg>
    <seg type="pāda">rabhyupaiti sujanān paratāpī |</seg>
  </l>
  <l>
    <seg type="pāda">svairguṇairidamanuktamudāttai-</seg>
    <seg type="pāda">rantaraṃ sadasatoratidūram ||</seg>
  </l>
</lg>
<lg>
  <l>
    <seg type="pāda">vākyamakṣataguṇaṃ parātmano</seg>
    <seg type="pāda">nādriyeta sujanasya sūribhiḥ |</seg>
  </l>
  <l>
    <seg type="pāda">sarvathā svaparaghāti vāgviṣaṃ</seg>
    <seg type="pāda">durjanasya parigṛhyate katham ||</seg>
  </l>
</lg>
<pb n="280"/>
<lg>
  <l>
    <seg type="pāda">ninditaṃ stutamathāpi yatkṛtaṃ</seg>
    <seg type="pāda">na pramāṇamupakalpyate kvacit |</seg>
  </l>
  <l>
    <seg type="pāda">tādṛśaṃ ca lapitaṃ yadīhate</seg>
    <seg type="pāda">dhig viḍambanamanātmavedanam ||</seg>
  </l>
</lg>
<lg>
  <l>
    <seg type="pāda">īrṣyayādhiguṇeṣu dīptayā</seg>
    <seg type="pāda">spardhayā ca sadṛśeṣu dahyate |</seg>
  </l>
  <l>
    <seg type="pāda">nirnimittamadhameṣvavajñayā</seg>
    <seg type="pāda">kena so 'yamanurajyatāṃ khalaḥ ||</seg>
  </l>
</lg>
<lg>
  <l>
    <seg type="pāda">śiṣyate yadi rūpā pradīpyate</seg>
    <seg type="pāda">na svayaṃ ca guṇavartma gāhate |</seg>
  </l>
  <l>
    <seg type="pāda">durjanaḥ kathamayaṃ cikitsyatā-</seg>
    <seg type="pāda">mūrjanānna paramasya bheṣajam ||</seg>
  </l>
</lg>
<lg>
  <l>
    <seg type="pāda">doṣameva guṇato vigāhate</seg>
    <seg type="pāda">tatra cānyamanuśāsti durmatiḥ |</seg>
  </l>
  <l>
    <seg type="pāda">jñātavānapi kathaṃcidanyataḥ</seg>
    <seg type="pāda">pakṣabhaṅgabhayato na muñcati ||</seg>
  </l>
</lg>
<lg>
  <l>
    <seg type="pāda">ityalīkabudhamānadūṣitaṃ</seg>
    <seg type="pāda">dūratastamapavādavartmanaḥ |</seg>
  </l>
  <l>
    <seg type="pāda">kāladaṣṭamiva varjayantyamī</seg>
    <seg type="pāda">sādhu śāsanavido 'pi sādhavaḥ ||</seg>
  </l>
</lg>
<lg>
  <l>
    <seg type="pāda">bhaktimānadhiguṇād guṇāmṛtaṃ</seg>
    <seg type="pāda">sevate tadavareṣu varṣati |</seg>
  </l>
  <l>
    <seg type="pāda">tadvivṛddhipadavīṃ samaṃ samaiḥ</seg>
    <seg type="pāda">saṃkathāṃ diśati dakṣiṇo janaḥ ||</seg>
  </l>
</lg>
<pb n="281"/>
<lg>
  <l>
    <seg type="pāda">nāmato 'pi sujanaḥ sukhāvahaḥ</seg>
    <seg type="pāda">kiṃ punarguṇamayena karmaṇā |</seg>
  </l>
  <l>
    <seg type="pāda">trāsayatyubhayathāpi sarpavad</seg>
    <seg type="pāda">durjanastvayamakāṇḍaroṣaṇaḥ ||</seg>
  </l>
</lg>
<lg>
  <l>
    <seg type="pāda">adbhutaprati[bhayā] viśāradāḥ</seg>
    <seg type="pāda">śāradenduviśadā vipaścitaḥ |</seg>
  </l>
  <l>
    <seg type="pāda">kasya nāma na haranti mānasaṃ</seg>
    <seg type="pāda">durjanaḥ kila na teṣu tuṣyati ||</seg>
  </l>
</lg>
<lg>
  <l>
    <seg type="pāda">nāntameti sujanaḥ suceṣṭitād</seg>
    <seg type="pāda">durjano 'pi caritādasadguṇāt |</seg>
  </l>
  <l>
    <seg type="pāda">kiṃcide[va sthita]mantaraṃ tayo-</seg>
    <seg type="pāda">rāgataṃ prakaraṇātkathaṃcana ||</seg>
  </l>
</lg>
<lg>
  <l>
    <seg type="pāda">sarvathā bhuvanapāvanātmane</seg>
    <seg type="pāda">sajjanāya guṇarāśaye namaḥ |</seg>
  </l>
  <l>
    <seg type="pāda">sadguṇapraṇihitā durātmanā-</seg>
    <seg type="pāda">mastu buddhiravadhūya duṣṭatām ||</seg>
  </l>
</lg>
<lg>
  <l>
    <seg type="pāda">sarvābhyunnatarāṣṭrakūṭatilasyāśāntagīta[stute]-</seg>
    <seg type="pāda">ruddāmadviṣadantakasya guṇināṃ dhāmno guṇānāmapi |</seg>
  </l>
  <l>
    <seg type="pāda">lakṣmījuṣṭapadāmbujasya jayinaḥ sāmantacūḍāmaṇeḥ</seg>
    <seg type="pāda">śrīma[ttu]ṅganarādhipasya sudhiyaḥ sānāthyamevaṃvidham ||</seg>
  </l>
</lg>
<lg>
  <l>kīrtayo viduṣāṃ tuṅgamahīdharasamāśrayāt |</l>
  <l>prabhavanti mahānadyo yathā lokārthavṛttayaḥ ||</l>
</lg>
<lg>
  <l>yaśaḥkīrtiriti khyātaḥ śrīmānantyabha(?)sūrataḥ |</l>
  <l>kalyāṇamitramatrābhūd bhikṣuḥ sindhuvibhūṣaṇaḥ ||</l>
</lg>
<pb n="282"/>
<p>anyastvāha—</p>
<lg>
  <l>āsāragurukā vāṇī vādināmadya durbhagā |</l>
  <l>tadviparyā[sa]vinyāsā ratnaśrījñānabhāratī ||</l>
</lg>
</div><!-- sūtra !-->

<trailer>iti daṇḍikāvyalakṣaṇaṭīkāyāṃ ratnaśrīnāmni duṣkaraparicchedastṛtīyaḥ ||</trailer>
</div>

<trailer>|| samāptā ceyaṃ ṭīkā ratnaśrīḥ ||</trailer>

<trailer>|| kṛtiriyamācāryaratnaśrījñānasya siṃhalajanmanaḥ ||</trailer>
<trailer>|| śrīrājyapālasya rājñastrayoviṃśasaṃvatsare viraciteyaṃ ṭīkā ||<note place="app" xml:lang="sa-Latn">
<lg>
  <l>granthasyaitasya sambandhi sahasrāṇāṃ catuṣṭayam |</l>
  <l>sahasramaparaṃ caiva pramāṇaṃ parikīrtitam ||</l>
</lg>
<lg>
  <l>kṛtyavyaktadyutayaśceto haranti lokānām |</l>
  <l>udyotanaiśca śāṇaiḥ śuktermuktā ivoddhatāḥ ||</l>
</lg>﻿</note> </trailer>
</body>
</text>
</TEI>
